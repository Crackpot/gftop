"nsgan","gua","text"
"甲甲","震卦","此命为人聪明，立志孤高，多学少成，博闻强记。中年自嫌孤独，四旬之后，却喜得遇贵人。有贵人酒食，无贵人财帛。大事化小，小事化无，作事疑虑，相识易疏。爱恬淡，乐清虚。只因立性不定，几番进退趑趄。不骄不吝，不傲不谄，志气豪逸，心性难拘。儿女不得力，尽是一场空。吁嗟乎，半俗之命也。

远震雷霆格
长空远响雷霆震，遍野风生凛烈威，云散鸳鸯芳草渡，风飘烟雨落花枝。
身行吴越南经北，家住潇湘东复西，借问百年收结果，一条节竹引孩儿。
衣食重新换，亲情沙里金，紫衣人助力，有福不相侵。

基业
性似电光明察快，声如雷响震瑶台，乡门休叹家南北，万里江山到几回。

兄弟
三雁分飞向吴越，楚天风月自凄凉，潇湘遥送孤鸿远，棠棣花开忆异乡。

行藏
人持重箭弓方举，射鹿还归富贵家，终久满堂金玉盛，逢龙见虎好生涯。

婚姻
用意调琴与自饶，又添风景好萧条，多栽桃李蕃枝叶，丹桂堂前有异苗。

子息
春花正发日迟迟，夜半风狂叶亦稀，幸有一枝红杏在，后园桃李并芳菲。

收成
若遇辛壬休举用，只宜安静听弹琴，江边鸡唱方为梦，流水落花后有心。"
" 甲乙","恒卦","此命性格恬淡，胆气英豪。凡是不能深思远虑，几番有始无终。被人当面相讥，因始改变重重。凶处不凶，美处不美。初年壮健精神，中年心灰意懒。好事多磨，灾危淹滞。巧中成拙，是处成非。纵使成家立业，不免离别妻子。有贵人酒食缘，无贵人财帛分。只好半空半俗，此造化所招也。

流水鸳鸯格
一双鸿雁两东西，雨打鸳鸯各自飞，每怪洞深云出晚，应嫌海阔浪来迟。
才逢鬼宿双绳断，落到龙门一跳追，叶谢花残根本在，更深秋月始扬辉。
寿本松柏齐，天龄不待时，鳌鱼游浅水，平步上云梯。

基业
绿杨冉冉绕重城，飞絮飘摇逐燕轻，纵有狂风吹不散，营家虽破破还成。

兄弟
风吹四雁高飞远，回首沙汀一只孤，来看江山千万里，归还依旧下平蕪。

行藏
寅尾卯头君复发，牛羊运至问佳名，虽然涉险桑榆下，引领群仙入化城。

婚姻
经雨鸳鸯慵困倦，也应春意不栖和，莲池草绿容鴎鷺，惊起鸟飞白项多。

子息
夭桃花发何多艳，马首方知两果成，凤阁龙楼知有分，腰金衣紫上官京。

收成
天龄永命齐松柏，四季苍苍风月闲，人道鰲鱼今透海，南柯一梦再惊还。"
" 甲丙","丰卦","此命乃艺业工巧之星，学术清明之宿。孤又孤不了，俗又俗不了。患难中凶不成凶，成立处福不为福。高人钦敬，小辈妒嫌。能立纪纲，会审法度。自在处寻出不自在，欢喜处变作一场愁。兄弟有若无。亲戚不到头。件件亲手，般般自造，皆造化所致。

马过山川格
高峰千里起波涛，一片天机胆气高，云汉雁鸿双翼健，霜寒松柏一枝翘。
营求多利多成败，培种春花转寂寥，借问前程荣达事，夕阳影里采仙桃。

基业
逍遥台上观明月，独步云间日上山，生来不遂平生志，终是心闲性不闲。

兄弟
棠棣花开风雨时，西墙翠竹自依依，雁行皆不东西去，一个孤鸿独自飞。

行藏
回首江山千万里，乡关万里路迢迢，休嗟荣辱平生事，晚景风流气象高。

婚姻
休拟凤鸾新盛事，岂期风景好萧条，重栽桃李生松子，丹桂堂前长异苗。

子息
后园好花犹未实，槛前花蕊尚翩翩，逢羊遇虎多荣幸，日暮桑榆果子鲜。

收成
有意辰年龙在水，无心寅上好归山，清风明月伴幽独，猿鹤相依不等闲。"
"甲丁","豫卦","此星照命，为人眉清目秀，性格轩昂。随机制度，知高识低。分尊卑，别贵贱。只缘心高志大，因此踪迹不宁。大宽小急，紧慢不匀，忘前失后。会施为，能妆饰。历风霜，却得凶中变吉。目下恶星将出限，福临财至尽无疑。
春暖莺啼格
祖业成时东又西，绿杨影里子规啼，山空月冷猿声切，林下风高雀倦飞。
鸿雁云边多断续，鸳鸯雨打两分离，个中生意红尘外，争奈身犹涉是非。
根基两现成，世事两相荣，无限风光好，梅花雪里春。

基业
祖业纷纷东复西，绿杨枝上子规啼，今君若问荣枯事，只恐天年寿不齐。

兄弟
孤鸿始守芦花白，一雁孤飞远浦中，回首暮云千万里，半江流水一帆风。

行藏
休嗟积岁为迍蹇，若遇空中渐避凶，意在逍遥尘世外，知龙奋发自崖中。

婚姻
鸳鸯惊散奔莲沼，只笑杨花舞落时，虎穴龙泉自快乐，不须鸡犬在蕃篱。

子息
风吹一枝桃花发，高抗难留三果鲜，异样凤雏依竹下，待成羽翼向天边。

收成
逢蛇休问瑶台路，遇虎提防见鼠鸡，嗤嗤人家欢喜笑，夜深月落子规啼。"
"甲戊","小过","此命慵懒之宿，昧暗之星。作事重重退悔，行坐步步踌躇。不能俯仰人，不会妆饰事。衣食自有，只宜改变。守祖则六亲无分，静坐则四肢生病。只宜过房立赘，离祖立身。性情紧慢不调，世事成败不一。从来险阻曾经过，幸得凶中有救神。

渔父收纶格
渔父收纶一棹轻，旌旗队仗出天城，将军塞外思朝国，游子心中过浪萍。
生计必从他处立，运谋应是少年营，天边孤雁高飞去，花落檐前月满庭。

基业
人生居乐思为乐，岂为身高志欲低，若遇虎头人奋发，桑榆人遇虎生威。

兄弟
春风两雁离群队，春日莺调金缕衣，独上吴江风月冷，两重门户可相依。

行藏
过继传名禄位高，一生忠直任逍遥，边庭佐享将军福，若还守旧定萧条。

婚姻
求调琴瑟不须忧，绳上兰舟风打头，若问凤凰鸳侣辈，晚来鸥鹭尽优游。

子息
多是萱堂阴骘佑，龙楼凤阁集其名，有分传名必有禄，若问优游享福亨。

收成
花正开时争艳冶，连霄风雨又离披，丁壬年上多惆怅，休与人间作梦时。"
"甲己","豫卦","此命福庆之曜，祥瑞之星。安静处生出啰唣，尴尬处却有救神。巧中成拙，是处成非。亲戚浑如陌路人，外方却有知音者。夫妇瓜皮对柳树，兄弟铜盆对铁扫。难为儿女，独立担当。到头还有好收成。

凤宿梧桐格
凤凰城上钓灵鳌，胆气曾经逐浪涛，雁过碧天离古塞，鸥游绿水长新毛。
天开雨打枝头损，果结风吹子不牢，北畔是家南畔立，碧桃春暖遇英豪。
遇犬功名达，逢牛志气高，限随牛马岁，身在碧云霄。

基业
生平怀志钓灵鳌，时值长江起怒涛，身在北家南面立，梅青松茂偃蓬蒿。

兄弟
孤鸿飞下长江去，过向潇湘伴侣无，愁向棠棣花下饮，有时长欢望京都。

行藏
平生立志施奇策，历遍江山万里程，金马玉堂人共语，万楼凤阁也知名。

婚姻
一雁飞来乔木下，松筠茂处鹤声清，梧桐枝上栖身稳，鸥鹭纷纷皆共盟。

子息
蝉噪柳枝斜日暮，云飞空白映霞红，一行鸥鹭草塘畔，红蓼白萍来好风。

收成
勒马回头春色景，天山三箭出凡尘，九嶷云霭惊残梦，相唤一声催去频。"
"甲庚","小过","此命作事刚柔，处心度量。劳心见早，发福来迟。要通未通，要达未达。立心不一，有始无终。外观不足，六亲无分。子宜迟，只宜螟蛉作赘，不然则庶出偏生。目前有件踌躇事，百样思量百样忧。若还谋做经营客，有名无实不成功。

花遇残春格
女嫁男婚寡与鳏，心灵志巧性尤闲，一行鸿雁云霄外，百岁功名醉梦间。
结子不如花开慢，偷香枉学蝶回还，若逢千里知音客，千里开尊破笑颜。

基业
休论女嫁男婚事，长爱幽幽出南山，快乐百年天赋分，高名隐显在人间。

兄弟
孤鸿飞向长江去，遇却潇湘伴侣无，独坐棣棠花下酌， 传杯欢饮倒冰壶。

行藏
大鴞遇犬添新翼，鸡唱逢牛各带刀，得禄水边遭贵客，提携相挈向江皋。

婚姻
孤孀鳏寡天然定，几许清名不等闲，犹有柳花扬舞絮，飞随猿鹤过重山。

子息
雨骤花开两堤树，自然果蒂不为牢，若见牛羊人与合，螽斯衍庆节应高。

收成
庚辛自虑身危险，壬癸儿童更好看，人在秋闲明月下，一声渔笛伴幽闲。"
"甲辛","大壮","此命如雀巢生凤，蚌腹剖珠。作事先难后易，只宜离祖迁居。眷属生疏，或是过房作赘。不宜守祖根株，心慈口直，于人不足。大宽小急，只为心忙。初限偏枯晚年发达。

月隐云霞格
玉蟾明处浮云黑，风入长江浪未息，生涯准备破中成，会合提防双鲤只。
电光风烛灭还明，安得身时心未实，借问夕阳何景色，花黄三径晚香清。
费力巴时莫怨巴，得逢标处不须?F，八九年间方起算，满庭春月照梨花。

基业
金钟出冶方成器，石上芝兰根脚异，凤阁龙楼去有因，前程自有人依庇。

兄弟
一个征鸿天外去，夜深独自宿芦花，优游四海成同志，晚景桑榆又起家。

行藏
人与鼠随牛背后，腾身直到凤凰池，纵然不是王家禄，也是刘郎得意时。

婚姻
闺中宝瑟尘多积，再被南风亦未清，鸥鹭满塘风雨恶，也疑惊散不同林。

子息
树头花谢飘零尽，落得枝头一果成，终久运逢羊犬吉，也凭阴骘保全生。

收成
逢羊得犬承天佑，再见壬丁便可行，万里江山收揽尽，一帆风送急归程。"
"甲壬","解卦","此命乃名利之曜，福禄之星。自成规矩，自创门庭。风中败叶，水上浮萍。三迟三早之命，当家早，劳心早，忧虑早；发禄迟，妻子迟，享福迟。命中有救神，不犯官刑。凶事不成凶，好处不见好。若要事十全，直待寿年老。

芳草逢春格
春来芳草依然绿，雪里园花见枯木，亲生兄弟有如无，只为生来命孤独。
雨里桃花风里烛，碌碌区区心未足，枝头花发两三枝，只许一枝红又绿。
事业独撑持，成中有石皮，龙羊犬牛会，黄菊满东篱。

基业
陆地行舟去必难，空劳心事把门关，牵牛跨马登途远。雪路迢迢隔两山。

兄弟
空中群雁各东西，一个孤鸿独自飞，明月清风多少兴，声声牧笛动人归。

行藏
雨里夭桃风里烛，平生到处心不足，桑榆茂处好归耕，野渡横舟莺出谷。

婚姻
一对鸳鸯水上浮，鸳傭鸯懒困何休，晚来鸥鹭纷纷去，飞向白萍红蓼洲。
子息
花发树茂两三枝，双双伴叶销金玉，龙楼凤阁往来人，引领群仙有清福。

收成
若遇牛羊方始闲，好骑牛背上青山，逍遥路上花如锦，月照梅花影过闲。"
"甲癸","小过","此命乃性禀五行之秀，福居百顺之祥。声轰震世之雷，气达刚柔之象。心性巧，机谋深。多学少成，有头无尾。般般件件劳心，口躁，伤人常招不是，心慈反成冤怨。男女多生少收，妻硬无伤。若要安闲。且待虎逰鼠穴。

白玉离尘格
韶光荏苒催人老，风景萧疏落叶秋，雨复云翻天不定，风狂花嫩子稀收。
知君多合高人意，叹我常招小辈仇，借问生平何处是，逰仙京国过杨州。

基业
平生立事好营成，争奈时艰历万程，渔父樵郎湖海客，逢时应遂晚年心。

兄弟
天边雁阵飞双双，花谢黄昏月满庭，笑傲自知时势事，墙头修行自青青。

行藏
江山历遍离奇遇，水口阴人去问津，富贵跨牛须得路，马牛消息有佳名。

婚姻
丹山鸾凤居山稳，一片忠心逐水滨，鸥鹭不妨重对戏，半池春水万家春。

子息
一花五蕊孰芬芳，墙外斜枝分外香，最是后园桃李异，玉堂金马可承当。

收成
知君能向旌旗下，看此龙蛇即日行，回首故乡千万里，梦魂流水到宸京。"
"乙甲","益卦","此命运限颠倒，事业艰难。幼年虽曰规模，亦费经营。万般制度，三思进退。百种萦回，宗族抛离。资财聚散，凶中变吉。笑里成忧，远友有知音，亲识恰如仇。或向阴骘门中，立个家计，别处寻个出头。男子难招，女子为吉。

竹间疎梅格
日月分明阳与阴，一身孤节禀高贞，求名获利初难过，跨马逢牛复见亨。
一箭自从坤地发，百花尽向午时馨，知君若是红尘客，争奈崎岖未可行。

基业
几年驻足望仙家，回首蓝关事可嗟，立志奋拳千万里，桑榆茂对耀红霞。

兄弟
寒塞雁飞三只去，孤鸿独泪一声遥，秋空澄澈无尘点，枫落吴江满野桥。

行藏
运限便行虎尾足，见羊此日始开颜，向前猿兔多财帛，犬吠鸡鸣不等闲。

婚姻
金鸟鸣处蟾蜍黑，云散长空心默默，万点星光照远山，几多鸥鹭横塘立。

子息
雁行历历舞西风，唤起行人归兴浓，枝上三花能结果，晚来一果在空中。

收成
遇犬逢蛇人自笑，君还知怪若疑猜，随机应变无深祸，骑马芝山福自来。"
"乙乙","巽卦","此命淹延退悔，自在安闲之境。我要行，他要住。我要来，他要去。百物不顺，百事进退。多学少成，作事虎头蛇尾。不求人，不倸人。凶不凶，吉不吉。

雁过潇湘格
失意须逢得意时，平生贞节与松齐，碧云过晚归原洞，绿柳逢春发旧枝。
秋水雁飞双影淡，沙堤鸳戏只影稀，雷声惊动龙蛇处，雨露牛羊别有期。
平生性格清如水，春暖鸳鸯戏碧波，晚景黄金量斗斛，梅花月下奏笙歌。

基业
遇贵相逢方得路，平生刚直与天齐，若逢龙虎知音者，遇犬逢羊为品题。

兄弟
历过空中声呖呖，远遗形影在沙堤，翱翔四海迷踪迹，走马江边草自萋。

行藏
休辞路远登千尽，力倦犹扳万丈枝，须持双骑龙虎榜，牛羊相逐上天梯。

婚姻
幸有鸳鸯成伴侣，那知心性少和同，草塘鸥鹭成行立，不怕严霜与恶风。

子息
狂风骤雨草萋萋，花放枝头两果宜，留得一枝开最晚，隔墙红杏近梅肥。

收成
长安路上难寻客，可惜春残酒未终，回首夕阳云叆叇，一声孤雁唤西风。"
"乙丙","家人","此命凤出鸡巢，龙生蛇腹。性紧多谋，心怀不足，作事进退踌躇。自在中生出辛苦，安静中道出是非。尽心竭力，做事无成。如花开逢夜雨，月皎被行云。却为陪钱，不知省用。强施设，硬追陪。如草堂下挂珠簾，只图好看，不知度量。

日月同明格
交辉日月两间明，事业迁回不见成，活计鼠头多暗耗，生涯虎口有光荣。
初年月向云中隐，末限花从锦上生，借问蟠桃成几个，一枝风送五更灯。

基业
日月交光不并明，一身孤节最高清，逢牛遇犬朝天阙，晚把旌麾拥一门。

兄弟
雁势奋飞幽远去，独向瀟湘伴侣无，好问海棠花下景，遇时长啸望京都。

行藏
有日遇羊须上马，荣华富贵必双全，掀天揭地成功日，一炷清香谢上天。

婚姻
一对鸳鸯交颈处，几多鸥鹭入萍蕪，金珠宝玉荣宗祖，留得高明在帝都。

子息
春至满堂桃李树，何须园后问青黄，腰金衣紫绳继立，几许圭璋袭御裳。

收成
蛟龙变化江湖上，虎跳重关山下归，闷把酒杯消日月，山林深处可相依。"
"乙丁","观卦","此命乃虚名之星，不显之宿。孤独自在，无现成福。祖财难靠，亲戚无情。知心者少，我知者多，却得天禄作主。险处不险，凶处不凶。用心多，历事少。身闲心未闲，财多福便少。清净是家风，方可到年老。

鱼游清波格
尔亲非我我非亲，家外成家隔故人，兴废尽皆前分定，利名须是逐时新。
风搏鹰鹘惊鸿雁，水冷鸳鸯接锦鳞，借问花开结子否，禁烟天气柳梢春。
根基牢把捉，冰炭是亲情，得逢水边客，回时松子青。

基业
有家生我我非亲，家外营家有故人，兴事几多须自觉，利名分付得终身。

兄弟
雁行飞过别峰头，字字同鸦不共秋，红蓼白萍迷两岸，一声渔笛韻清幽。

行藏
得时骑马如逢虎，扁舟直接故人来，鹏飞霄汉云程远，衣紫腰金近上台。

婚姻
姻缘长短皆前定，月缺花残听子规，鸥鹭草塘排立处，晚来江上有相依。

子息
杏花枝上无佳果，杨柳枝头结异桃，墙外一丛修竹老，侵天高节撼风涛。

收成
借问花残莺老日，承鸾跨鹤上青天，南柯一梦空回首，三径优游且莫言。"
"乙戊","渐卦","此命比仙女耕田，王乔汲水。安闲处生出辛苦，享福处不得优游。虽是为人慷慨，见识高明。未免巴巴成三四处规模，区区立一两番家计。般般亲费力，件件自当心。有子不得力，有福享难图。性直无私，每向恩中招怨。

雀立松林格
生身出处雀离巢，飞向青松立树梢，学问不求终是去，箕裘重整未为抛。
云迷雁阵飞难续，雨打鸳鸯颈不交，骨肉亲情难共处，艰辛尽是命中招。
栽花种果待时来，待到斜阳月上台，初事莫嫌成又破，田园花木喜重开。

基业
松青柳绿鹤离巢，飞近青云透碧霄，何事尚淹尘土厄，盖缘枝叶未相抛。

兄弟
二雁空中嘹呖过，要争先后不和同，失群失友江山外，吴越平分一夜风。

行藏
卓立河边猪遇犬，此时平地上云梯，兼金美玉桑榆景，自有高人为品题。

婚姻
鸥鹭逍遥游沼内，月明鸳侣竟如何，相逢千里人情好，闺阁深沉兴更多。
子息
几朵花开逢夜雨，秋深能得果应佳，龙门有客传消息，抚字观风闾里跨。

收成
如逢龙虎相争日，才成心事遇知音，舟回远浦飞帆急，珠失之时不易寻。"
"乙己","观卦","此命凿山开路，掘井汲泉，用尽功夫心力。会施为，能摆布，知轻重，别贤愚。虽则智量深沉，奈何运限驳杂。蜈蚣会走，不如蜓蚰。身如不系舟，命如初生月。莫恨所为多进退，只因时节未相逢。

篱外海棠格
重台仰望碧云高，风捲长江起浪涛，若问平生名利遂，奈何中限是非招。
潇湘夜雨花零落，楚岫寒风雁阵高，待得一阳回复卦，不坚牢处也坚牢。
性直禀于天，轻轻出自然，雁分飞别浦，琴抱换朱弦。
亲祖原无分，他人却有缘，利名重併立，碧沼结双莲。

基业
重台遥望九天高，风捲长江起怒涛，鵾化鹏飞千万里，龙楼凤阁自英豪。

兄弟
雁过关山去路远，孤飞别宿有谁知，虽然吴越知音少，飞到衡阳是尽期。

行藏
平生荣辱曾经过，马畔龙边志气高，若得功名南埴好，不坚牢处也坚牢。

婚姻
鸳侣池中交颈处，提防风雨骤相惊，云开千里看明月，簾外榴花照眼明。

子息
二果交枝一果结，与君实说一枝牢，阴功久积于门盛，官显身荣势渐高。

收成
君身若见牛骑马，渺渺茫茫路更遥，猿鹤往来相对舞，一声笛韵徹云霄。"
"乙庚","中孚","此命金玉光彩之星，福禄慈祥之宿。节驱驾，能担当。假小心，喝大采。勤烧香。懒念佛。有救人之心，无伤人之意。要使大钱，能喫大饭。逃难处寻得一路，省力处却受淹留。般般费力，件件劳心。小辈无情，大人见喜。

邂逅金门格
一心欲渡两重山，怎奈身心未许闲，事若孤舟横渡口，财如明月隐云间。
殷勤作事翻成梦，邂逅红尘却不难，待得天宫阳脉转，金门待诏入朝班。
卓有刚柔性，机谋出众人，朱颜多进退，白发好精神。

基业
玉殿金门到不难，来时终是两重山，谁知情好逍遥外，怎奈身闲事不闲。

兄弟
雁势远飞三只去，孤鸿独自守寒阊，谁知却是江南客，时有梅花扑鼻香。

行藏
谁识资财盈白首，功名知是晚来成，桑榆多少间田地，回首江山万里程。

婚姻
一对鸳鸯同宿处，蘋白芦黄映蓼红，晚来江上多鸥鹭，犹畏悠悠雨共风。

子息
风摆花枝都谢了，晚来一果结枝头，东风桃李纷纷盛，车马盈门傲五侯。

收成
身荣若见牛牵马，凄楚江枫正好归，人生如梦须知觉，月落青霄隐翠微。"
" 乙辛","小畜","此命为人有调度，有机谋。胸襟洒落，气宇高明。生来磨难，曾经霜雪。遇贵有如不遇，有亲却似无亲。懒悔中多头少尾，进退处有始无终。夫妻大宜因亲致亲，子息只宜失一得一。生涯不宜守旧，活计只宜靠新。兄弟难和，父母有损。只因口直少包容，常被小人招嫉妒。

海底明珠格
明珠海底隐寒光，用意劳心反见伤，孤雁随风多渺漠，双鸳戏水见苍茫。
磁基旧处身难靠，饮食新时富必康，借问百年何事业，枝头鲜果结成双。
七奸八狡忒多阻，画饼虚花未疗饥，待到双鸳重羽翼，碧桃花下出灵芝。

基业
明珠海底起寒光，用意功名别有方，遇犬逢蛇难协志，两重峰路渐荣昌。

兄弟
雁过关山迷远岸，孤飞湘浦寒江阔，水寒夜静无人至，独宿芦花烟漠漠。

行藏
田中苗稼虽然立，景内荣身必自高，若向重山营活计，虚名厚禄自滔滔。

婚姻
丹凤鸣时鸿雁去，双飞冷雾起沧浪，西轩花落多风雨，直待晚来兰自香。

子息
劳心事业熊罢梦，临行分咐一双双，堂前喜见朱衣客，月映桑榆桂子香。

收成
人生落得几欢娱，到处身心不自知，正好南窗相寄傲，一声鸡唱送归途。"
"乙壬","涣卦","此命纲纪权衡之宿，人若逢之，有开创基业之功，靠祖成身之福。刚柔两济，凶吉同门。性硬气高，心慈口毒。开眉变皱眉，现成变不足。只因不耐俯仰时人，以致几番拗曲作直。若是知命耐烦，自然衣食丰足。

雁渡长沙格
密云不雨空雷震，闪电光辉顷刻时，江阔雁飞离古塞，岁寒松柏挺苍枝。
三纲有分离南北，九族无情合是非，满树花开留一果，趁龙骑马上天梯。

基业
密云不雨空庭暗，闪电分光震有威，山口有人施一箭，江山磨节可相依。

兄弟
雁鸿飞度远山急，月照寒潭绿水湄，独宿白萍红蓼岸，关山雪积泪声悲。

行藏
回头消息早先知，缘是牛羊事可期，月出东山红日落，贵人提挈上瑶池。

婚姻
鸳鸯飞入碧潭清，月到中宵决定明，中路贵人若举手，绿波深处定亏盈。

子息
方信枝头生一果，岂知一果水中灾，全凭阴骘生慈念，终久麒麟入梦来。

收成
正虑一年辛至己，酒赊月满事伤悲，风帆高挂遥遥去，永夜更阑听子规。"
"乙癸","渐卦","此命常招殴气是非，心慈口直，事不藏机。不受人触，不吃人亏。所谓作事迂回，钱财东来西去。妻子宜迟，先男后女。多学少成，空有千方百计。

松柏同荣格
平生离祖更翻复，耐尽炎凉比松竹，雁行中道早分离，鸳侣初年忧断续。
月到中天云雾开，移将花影上楼台，只因几阵东风起，吹落神仙鹤驾来。

基业
终身远近多翻复，独奋刚强若松竹，成败只因前是非，荣华到此多荣禄。

兄弟
鸿雁呖嘹无奈何，如同霜积失阳和，虽然各自分南北，红蓼白萍数更多。

行藏
英雄志量争先手，三箭天山功业殊，万里江山收览尽，几多梅插架前书。

婚姻
若说洞房终久事，只是初时暂和睦，谁知自己在终年，几度忧心添不足。

子息
雨馀花发正晴和，夜半风狂折嫩荷，一树小花同是叶，课程须是果无多。

收成
去处且防申酉上，丙丁时节起闲非，只因林郁幽闲处，随分携竿上钓矶。"
"丙甲","噬嗑","此命风云际会之星，君臣和好之宿。所憎邪佞，会解凶灾。作事不肯缩头，能会摆布。平生事业，如同燕子营巢。一世亲情，好似小儿藏面。身心不足，两足常忙。易荣枯，多翻复。伤妻害子，破祖成家之命也。

盖水双莲格
赤脚望前命可知，莲花出水不沾泥，变更世事生涯好，劳役身心事业迟。
鸿雁断云成聚散，鸳鸯交颈见分离，君还欲问平生事，好向云间借月梯。

基业
天然成就安闲福，得禄成名东复西，凤阁龙楼人事好，休疑晦滞自凄凄。

兄弟
风送鸿雁自飞云，偏宜最早得高风，终须振作声名远，棠棣芬芳到日红。

行藏
一身践履何时立，立向云程自有梯，得禄江滨身价阔，高人青白自提携。

婚姻
方摆鸳鸯同戏水，岂期一只早分离，草塘鸥鹭纷纭立，日暮桑榆不用悲。

子息
庭畔春花结一果，清阴修行长龙孙，两年朱紫盈门户，一炷天香谢圣恩。

收成
时值运逢相合处，乘牛骑马上青天，知音正好同谋用，别调风吹问钓船。"
"丙乙","鼎卦","此命玉润金辉，人皆仰慕。可谓钟鼎之器，栋梁之材。只嫌退神童，故好事迂回。反复处劳而无功，辛苦处做事不实。吁嗟乎，好事从来不十全。彩云易散，琉璃易碎。本是轩昂头角，奈何运限未通。行得龙吟，忽然豹变。

雀宿深林格
先发寒林不及时，尘埃拂落上云梯，雁横秋水离关塞，雀宿深林托稳枝。
记得东华分造化，何愁万事不光辉，生涯若问何方好，风送花香细点衣。

基业
迟日皇都春正丽，持身须到凤凰池，假如不是腰金客，也得天边好爵縻。

兄弟
塞边四雁齐声起，两两三三各自飞，惟有孤鸿千万里，悠然足食在渔矶。

行藏
几回游赏花间至，不若发弓一寸机，到底必荣天禄马，根基桃李两相宜。

婚姻
缘份犹如三岛鹤，虎龙在洞守崖前，鸳鸯不如鸥和鹭，燕语莺啼晚更暄。

子息
槛外一枝花两朵，其间一果在中存，早培旱地栽新竹，石畔幽兰长异芬。

收成
逢犬提防沉醉后，晨鸡却向水中啼，多宜谨省当年梦，莫问江边第一枝。"
"丙丙","离卦","此命乃官禄之宿，功名之星。自合身荣位显，奈何限晦迟迟。会施为，懒俯仰。于人不足，好事多磨。恩人反作仇冤，亲者如同陌路。三不足，三不办。科名不足，家园不足，儿女不足。等闲莫怨劳心早，上山须有下山时。

虎困松林格
生身好似种垂杨，待得杨成柳不长，雁过碧霄云阻隔，菊开寒露晚馨香。
山寒虎困终须醒，地冷花开子见伤，一旦飘然乘兴去，看他衣锦再还乡。

基业
越阴貔貅声价别，重重天禄谢皇恩，知音身荐天山外，笑傲翱翔待玉宸。

兄弟
雁字分飞寒塞远，湖畔呢喃伴侣无，孤鸿斜落彩霞外，独棹扁舟过五湖。

行藏
持弓挟矢非吾事，日近清光渐有声，若问逢候前路阔，西持麾节向重城。

婚姻
莺燕纷纷未趁心，鸳鸯分散再寻盟，晚来桃李成阴处，竹内梅花分外荣。

子息
两花两果晚来成，朱紫堂前戏彩荣，芝桂森森兰玉盛　如逢牛虎更峥嵘。

收成
遇虎乘舟自可疑，此时平地是灾危，如龙识势知机早，高挂风帆趁对飞。"
" 丙丁","晋卦","此命近贵，有沾濡雨露之恩，外遇会际风云之象。怎奈五行驳杂，变成萧索。家风中限，迂回蹉跎。事业要清闲，未得清闲。图名利，反失名利，还了许多业债，受了多少风霜。有话不藏机，有事不忍耐。巧中藏拙，是处成非。平生财帛，成似风云。去如海水，好是千叶桃花。秀而不实，外视有馀，内常不足。生涯成败虚名禄，好似杨花比木瓜。

燕争莺巢格
平生注定马头荣，事业区区不易成，西畔是家东畔立，南园种柳北园兴。
鹤随鸾阵三春早，燕夺莺巢两处成，借问此身何处定，碧云流水月当庭。

基业
祖计生涯事苦辛，谁知时势又重新，要知别路谋终始，莫信疏狂误此身。

兄弟
棠棣芬芳不遇时，雁行三两各分飞，一身万里遨游遍，方许陈刘得所依。

行藏
平生再见事头萦，怪笑迢迢几去程，若遇知音歌一曲，擎天立地振家声。

婚姻
姻缘好笑鸳鸯侣，纵得成双有似无，且安命分随机会，久后荣昌福不孤。

子息
风绽花枝三四朵，严霜一果最秋深，半黄半紫墙头外，流水落花何处寻。

收成
正好骑牛并走马，岂知犬吠一场空，浪平风息知舟稳，宜向山林深处通。"
" 丙戊","旅卦","此命一团和气，满面春风。逢人有兄弟之情，作事有风云之志。量长较短，识重知轻。善斟酌，会调停。险难中能区解，辛勤处会经营。性急心慈，心无狠毒。草屋下要设琴棋书画，布衣上要带金玉犀环。一生只要安排好，怎奈多晦滞。只要坚心牢守命，自然春至百花香。

雁逐鸾飞格
重山高耸出云端，枫雁高飞逐凤鸾，莫怨黄金尘土得，才逢青眼贵豪看。
平生志气如松柏，品性孤高傲岁寒，借问花开成实处，一枝春色满栏杆。

基业
生来清节如松竹，品志凌云耐岁寒，久后黄金须满屋，百年高处静中看。

兄弟
云拥重山雁声庇，孤鸿独自住菰蒲，庭前漫长青青竹，塞外风高一字无。

行藏
何忧自少成中破，及至中年破复成，有禄有财还晚景，无忧无虑乐升平。

婚姻
翠竹碧梧鸾凤立，几多春色绕阑干，野花芳草盈庭槛，却逐蓝舆出远山。

子息
枝头二果夭桃艳，雨霁风和一果宜，惟是孤高举不得，逢羊遇犬梦天墀。

收成
道险马前君不信，若逢猪尾也须防，此时鹿在山边倒，窗有兰花雨不妨。"
" 丙己","晋卦","此命半虚半实，或浊或清。俗不俗，孤不孤，非僧非道。拿东篱，补西壁，爱打鼓敲板，会著不腥惺。沉埋志气，孤负聪明。心身不定，多破多成。若不破祖离宗，也须迁移门户。朝生天台南岳，暮长五台北京。若得不险不阻，暗疾可保无凶无险。前程历得风霜早，多少子鎡基得现成。

孤雁失群格
远望能升百尺梯，登高力倦有谁知，消磨眷爱三春雪，反复人情几局棋。
离塞天边雁失侣，借春林外筍生枝，生涯若见重成立，满酌金樽泛紫芝。

基业
纷纷祖计分南北，整理田园东复西，终知势在逍遥外，怎奈名稀利亦稀。

兄弟
江边二雁分南北，一只孤飞烟雨中，回首夕阳多少恨，夜深渔唱怨西风。

行藏
满园夭桃尚未开，东风先放一枝梅，虽然傲雪凌霜久，终见阳和入户来。

婚姻
红蓼白萍深窈处，鸳行一只自凄凄，清风明月良宵永，枕上时闻杜宇啼。

子息
两朵花开一朵红，寄枝蝉噪送西风，岂期竹长龙孙茂，将见螽斯满槛中。

收成
半边兔上看看发，一箭亲传正好音，正是刘郎方得志，何期犬吠向花阴。"
" 丙庚","暌卦","此命心性不常，易嗔易喜。省力处反作蹭蹬，现成处变作辛勤。目下无忧，心不自在。虽然一个好鎡基，受过许多磨难处。多破少成，招是招非。妻非生铁纯钢，定见前孤后寡。头男未得，末子可收。摆布有精神，般般亲手做。先难后易，心不在忙。

天际孤鸿格
百尺竿头进步难，半生乡井忌凋残，雁飞秋水行行断，花发春林点点班。
成立要逢青眼视，奔驰须至白云山，功名两字终须在，只恐身闲心未闲。

基业
百尺竿头进步迟，纷纷祖计更重离，几回除断根基路，蓦地逢蛇渐立基。

兄弟
须知三雁同飞下，一只应收在网罗，煮豆不须箕进火，回思四海遇风波。

行藏
幼年生计未全成，见鼠逢龙正显荣，自有高人轻借力，两重门户自光亨。

婚姻
绿沼双莲花发处，回头活计报君知，云闲千里月光皎，晚景鸳鸯得所宜。

子息
墙边三朵桃花发，一朵看观谢不牢，只待秋风生桂子，青云馥郁满江皐。

收成
限运若逢辰与戌，癸丁太岁不同和，重重危险临头上，不涉官灾财破多。"
"丙辛","大有","此命有机谋手段，有钱会用，有事会为。只因命犯退神凶，凭你千般思算起。趁得千钱并万贯，半夜辛勤，只落得手忙脚乱。若要十全，重重改换。只因八字坚牢，纵有凶灾减半。老年胜似少年，后段强如前段。

鹤立青松格
青松偃蹇耐春秋，白鹤飞来立树头，性硬雪霜曾折挫，气清桃李不同俦。
六亲情爱浮云散，一世资财减半流，分付后园桑柘树，绿阴留伴喜优游。

基业
青松百尺凌云汉，靠石依崖稳处安，万里江山多少恨，归来弹铗叹艰难。

兄弟
天阔雁横秋水远，纷纷布阵势偏难，孤飞独向潇湘去，红蓼白萍枯后还。

行藏
来往帝京百里山，终须得路到长安，两重荣禄多知己，指笑桑榆松竹间。

婚姻
见偶当时日卓午，若逢白首也难期，云间千里同明月，鸥鹭纷纷满藕池。

子息
枝上二三黄白果，须留一果在林前，庭前桂子香犹远，此是前生结善缘。

收成
若见犬牛行水中，珊瑚海底费人功，仙桥高跨牛羊过，人向西湖杨柳风。"
" 丙壬","未济","此命本性，行事热心。已有事业，翻变当成不成。名利蹉跎，可做不做。几番恩里成怨，每向成中见破。巴得现成，变更已过。百计千方，退神一个。作事如急风行船，求财如拗驴推磨。也不忍寒，也不耐饥。当遇赤面贵人星，只落得半面笑中和。若是别处成，须防祖业破。晚景当从容，风霜先见过。

山顶寒松格
柳絮无拘束，寒松傍修竹，生涯重整顿，亲情多断续。
琴弹二条弦，风吹别调曲，仰看碧桃花，花开叶再绿。

基业
纷纷祖计先忧损，虽有留遗岂值钱，若遇五湖明月夜，不妨再举钓鱼船。

兄弟
寒雁双双多失侣，各分一只向南山，晚来江上收鱼网，静听晨钟过玉关。

行藏
人在琼林蒙宴赏，分开牛角上天梯，两重恩遇从天降，积善流芳福禄齐。

婚姻
云天夜永月方出，日暮山深景寂然，鹤泪一声惊梦觉，潇潇风雨不成眠。

子息
风骤花残春尽处，独留一果倚枝头，须凭阴德栽培力，终见承恩待冕旒。

收成
老来正在荣华日，若值寅申子午休，猿鹤归来林屋下，清风明月自优游。"
"丙癸","旅卦","此命经风涉浪，渡水穿山。襟怀慷概，骨格清奇。会受用，能施为。只因性刚心直，曾经是处成非。耗散资财，官刑退伏。螟蛉真是子，接续乃成亲。弟兄如陌路，朋友反知音。若要十分足，龙蛇混杂真。

雁傍云霄格
发处非因祖，成事不靠亲，凿山逢美玉，掘地得黄金。
骨肉恩中怨，鸳鸯背后心，紫衣亲一薦，千里遇知音。

基业
欲上高山力不加，根深老树接天涯，逢牛遇犬终成庆，水口恩人便起家。

兄弟
天边两燕分飞去，水边惟存一只孤，吴越潇湘音信远，片帆风送过平湖。

行藏
心善到头终必安，风停复整钓鱼竿，玉关风逐还须立，独钓鳌鱼也不难。

婚姻
墙外枝头未放花，回望潇条独我家，千里明月人事好，只怕鸥鹭在蒹葭。

子息
墙外一枝花谢了，硬留一果半青黄，五湖四海多兄弟，因得知音上玉堂。

收成
见兔逢鸡灾尚少，骑龙见马主忧惊，一翻人事多更变，几许艰难路不平。"
"丁甲","复卦","此命凶不凶，美不美。始辱终荣，后通先否。离祖别亲，移南就北。做事拈花摘果，立身涉浪经霜。翻来复去，雨骤风狂。端正处变作歪邪，安静处做出啰唣。身闲心未稳，心稳足常忙。只因驿马合天空，一世清闲闲未了。

枯木逢春格
春来万物长新枝，枯木槎枒也发辉，虎啸崖前威势重，马行驿路禄方宜。
芦花雁过迢迢远，柳絮莺来处处啼，桃杏满园人去后，小舟撑驾绿阴堤。

基业
依稀柳絮蓬莱岸，夜月临波人更清，可笑风霜不时霁，垂杨枯尽再重生。

兄弟
三雁分飞吴越去，一声嘹呖宿芦花，千山万水不辞远，归到天涯始见家。

行藏
高山流水操瑶琴，一曲龙呤涧壑深，更可马前施一箭，掀天揭地尽知音。

婚姻
桃花柳絮各飞扬，燕语莺啼倍感伤，云散风停重见日，客窗兰蕙独凝香。

子息
猿啼鹤泪芝兰伴，茅舍竹篱风更清，幸有一枝梅绽萼，西园桃李又争荣。

收成
入山防虎似惊人，谁信当年姓氏真，笑傲五湖明月夜，一天星斗焕元辰。"
"丁乙","升卦","此命监临点检，镇守威权之星。气宇轩昂，机谋广大。作事恃强好胜，助力劳心。人说绰绰有余，自恨区区不足。高人见重，小辈妒嫌。曾将忙里偷闲，亦向静中思动。无人替力，独自支持。

雁过潇湘格
平地腾云上碧霄，黑云吹散见星桥，功名两字初年破，食禄千钟晚岁招。
鸿雁断行音信杳，家乡回首去程遥，到头却问谁为主，风送归帆到海潮。

基业
百年碌碌为浮生，未尝心绪得安宁，逢牛遇犬终亨泰，整理征衣问去程。

兄弟
征雁狂风添恨远，凄凉一只出沙滨，天边两只常飞下，吴越高低相对鸣。

行藏
有心万里与功业，历尽心机未见功，及至中年逢贵发，乘龙跨虎出朦胧。

婚姻
远看鸳鸯浮水面，三人跨犬上高台，晚来鸥鹭寻盟处，墙外雪花梅正开。

子息
残花枝上双花秀，著意栽花一果奇，可笑桑榆当暮景，庭前丹桂自芳菲。

收成
鸡飞上屋非为怪，见犬惊人定不轻，此是仙翁成道日，南柯清梦问终程。"
"丁丙","明夷","此命有机见操持，出言有心。作事敢为，性刚不忍，事气大有深谋。犯退神重，险处不危。两叶三花方结子，铜盆铁扫可为妻。曾被小人诬指，惹是招非。改更宜换过，不守祖宗基。若能傍水寻金友，不为奇处也为奇。

张弓持箭格
雁过衡阳笑影孤，家乡骨肉有如无，持弓待箭射牛斗，拘兔寻龙成画图。
点铁化金逢火炼，煎胶须索换柴炉，逢人若问安身处，贵客相携上帝都。

基业
犁在田中未得牛，家乡天际接东流，逢蛇遇虎成功业，高举风帆驾便舟。

兄弟
云中两雁遥飞去，一个重山去不归，惟有寒芦知恨处，独持竿钓上鱼矶。

行藏
天凤临行翼展舒，贵人相遇得天书，龙楼要见知音客，积玉堆金晚有余。

婚姻
月下琼花香可笑，日高红树影还疏，婚姻千里重回首，花压阑干映画图。

子息
一朵花开两朵红，可堪一朵绣林中，月移竹影摇墙外，鹤舞青霄万里风。

收成
君家见甲骑牛处，便是长生不可当，惟有阴功祈善报，悠然禄马兔无殃。"
" 丁丁","坤卦","此命虎皮羊质，草屋兽头。外妆好景，内少坚牢。命带退耗神，岂有虚名禄。作事奸疑，为人滔曲。兄弟无情，亲情不睦。口说短长，心无酷毒。几番因是失商量，自向笑中生出哭。伤妻害子破重圆，此是祸中生出福。则是玉蕴石而山辉，珠藏渊而川媚之象也。

耕锄获宝格
耕锄休怨用功夫，因为功夫获宝珠，满树花开留一果，绕池翠柳跃双鱼。
求身进处难身进，欲自如时不自如，事业应须成兔窟，此心不动即安居。

基业
掘井开池得宝珠，休想相如也不如，四九年间成大业，腰金衣紫岂须图。

兄弟
风高雁阵排云过，云水迢迢不计途，谁信晚来孤鹭下，芦花深处倚草芜。

行藏
承恩过禄须逢马，问鼠寻鸡始路亨，雨露风霜无彼此，一天星斗照江滨。

婚姻
鸳鸯两处寄双鱼，啼恨归来莫怨孤，凤阁龙楼好消息，桑榆日暮自踌躇。

子息
两树花开春信尽，春深二子送春归，也凭阴骘全终始，竹畔松间一子宜。

收成
须看寅申寻兔马，风云兴处可当行，子规啼落三更月，一梦南柯笑不成。"
"丁戊","谦卦","此命自成自立，费力劳心。六亲总是虚花，兄弟如同画饼。热心相成者少，冷眼傍观者多。吃尽多少风霜，受了万般忧愁。运限未通，百计未顺。无心中遭遇贵人，向冷灰里爆出火焰。休恋故乡生处乐，受恩深处便为家。

桃李开荣格
黄河有水开通济，自古从今不断流，凤出丹山云阻隔，雁飞紫塞未经秋。
鸡声茅店难安稳，鹤影松轩得自由，借问残花还结实，自开自落几枝头。

基业
于门福德久流芳，凤阁龙楼姓氏香，天畔云梯人遇处，江淮沟渎有辉光。

兄弟
春属横飞天外去，一声孤雁下斜阳，白萍红蓼遗江岸，渔父迢迢云水乡。

行藏
逢龙遇虎必升腾，步玉登金出类频，回首枫宸前日事，几多经营在江滨。

婚姻
梨花再放多风雨，燕去莺来野雉鸣，堪笑西园重圃内，重山草木亦凄清。

子息
一花两果浑闲事，最是蟠桃月样红，移入香园重圃内，天关紫府尽春风。

收成
寅申流水有忧心，正好营营上玉京，鸡唱关中朝帝阙，一声龙笛振天津。"
"丁己","坤卦","此命妨克六亲，疏远骨肉。离祖迁居，命当孤独。身闲心自大，意懒志吞天。千里浪中行舟，八尺竿头把戏。历事早，安闲迟。做事偃蹇，立性蹊跷。自家兄弟全无分，外处交游却有缘。上山虽费力，自有下山时。

乘槎渡水格
凶中有救神，劳力自辛勤，财若春前雪，亲如陌上尘。
雁行飞别浦，鸳侣失其群，若问前程事，梅花雪后春。

基业
竹松劲节势凌云，鵾化鹏飞万里程，终驾灵槎上天去，天边禄马有峥嵘。

兄弟
虽则两雁同飞舞，一个孤鸿飞过江，海鸟只宜猿鹤伴，静看梅影上寒窗。

行藏
持弓一箭随机发，过马逢龙上九穹，人在紫薇深处立，笙歌韶乐在其中。

婚姻
堪叹洞房花烛夜，奈何缘浅不坚牢，直饶宽缓难回首，切莫贪财与性高。

子息
墙畔一枝梅欲发，风吹四朵绿兼红，最是后园生果异，蟠桃一颗下天宫。

收成
迟滞可怜庚甲上，浩然归去又何妨，舟横野水无人渡，静听渔歌兴味长。"
"丁庚","临卦","此命恩里成怨，巧中成拙。为人倾吐心怀，倒被辜恩负义。亲情不立，兄弟难和。离祖成家，孤寂自立。福如秋夜云遮月，财似春深絮逐风。亲朋交友有如无，一条重担自肩挑。仔细思量，谁人共力。

画楼独倚格
画楼独倚夕阳天，望断天涯海角边，自向孤舟音信少，曾经远浦浪头颠。
长空咫尺终须到，家计三千信有缘，借问白头渔叟道，芦花有径入桃源。

基业
聚散荣枯自有时，殷勤心事有强机，到头终得武威力，更有扶风人可依。

兄弟
双双雁泪天边去，明月芦花知我心，堪叹晚年孤鹭下，竹边猿鹤是知音。

行藏
涉历崎岖路险难，一鞭著力到重关，扶持定见成功日，笑傲江山不等闲。

婚姻
莲花深处戏鸳鸯，鸥鹭原来两不伤，人至山阴岑寂处，蒹葭晚景伴风霜。

子息
花开花谢休惆怅，可人一个报君恩，五叶三花须索叹，独来声价满江滨。

收成
寅未相逢好进程，西来麾节近江滨，几多光霁重回首，轶类超群侍玉宸。"
"丁辛","泰卦","此命能措置，会安排。勤谨为根本，辛苦做人家。命犯退神，当进步时不进步，多忧疑处好开怀。奔波劳力早，踏破几双鞋。欢喜成啾唧，端正坐歪斜。兄弟成吴越，父母是冤家。朝思暮笑七件事，柴米油盐酱醋茶。要求安乐法，须换别生涯。
月映浮云格
自古人生否则通，浮云偏使月朦胧，花开半夜风宜静，雁渡长江影落空。
莫向故园栽草木，可来幽地种青松，知君命至井泉下，一树桃花两树红。

基业
初值忧危运未通，有如月出被云朦，知音一曲出天外，提挈仙郎遇主翁。

兄弟
寒雁两子飞去急，孤鸿独自泪长天，白萍红蓼芦花渚，满目江山任醉眠。

行藏
身若马牛逢甲丙，定知蛇走也为难，见人借世求名位，凤逐鸾飞出险关。

婚姻
风急春寒小雨过，槛前莺语未相和，秋深鸥鹭双双盛，晚霁鸳鸯戏碧波。

子息
须知人在青松下，堪叹花残满地红，深径桑榆芝桂盛，墙东一果醉春风。

收成
方遇庚深兼丙己，逢蛇此日可南归，几年往事俱成梦，流水落花闻子规。"
" 丁壬","师卦","此命机谋胆志，性巧心灵。为人虽硬直，只是作事不从容。六亲无力，妻子成空。直须二蒂三花，方许一文两贯。守祖不利，更改方宜。随身当带暗疾，三好四怯难医。根基虽稳厚，时运奈乖违。守分知机，藏器待时。一朝待得阳春转，好事相逢不在迟。

鼠守陈仓格
米积陈仓食有余，半供鼠耙半供厨，命当孤独须离祖，天使聪明不在书。
静里嗟吁心有事，闲时惆怅食无鱼，庭前两树花开处，捲起珠簾乐自如。

基业
天廪陈粮足有余，两重荣贵两重居，因人借力多恩遇，天赐功勋定不虚。

兄弟
两雁空中各自飞，晚来一双塞边归，音书直达天边去，莫讶身荣到紫薇。

行藏
鼠逢牛地当荣进，跨马骑牛上九天，立志不愁深涉险，仁慈终是少仇冤。

婚姻
鸳鸯可惜多惊恐，欢里提防拆对飞，惟有晚来鸥鹭盛，青松翠竹可相依。

子息
花开且为多风雨，雨后青松一果无，更借阴功修福善，栽培不致老松枯。

收成
遇犬逢羊须得路，何须跨鹤渡仙桥，水边松竹年来盛，猿鹤飞腾泪九臯。"
" 丁癸","谦卦","此命如浮云出岫，野鹤泪风。心在四方，志存别处。靠祖难成事业，离乡可立根基。财若井泉，命如风烛。两三翻改换衣冠，四五度重立家计。出家未尽，在俗未孤。灾难里有救神相随，还俗中有退神相破。伤妻克子，兄弟别离。搫来运去，只见用尽精神。要行清闲潇洒地，奈何身陷火坑中。

云开见月格
水冷无鱼坐钓台，黑云吹散碧天开，红尘阵阵随风去，翠竹青青傍月来。
双手拂开寒剑匣，一身挺出栋梁材，从前错用工夫处，只把惺惺唤作呆。

基业
大海中年方渐成，青天皎月转分明，逢羊遇犬功名会，整理镆铘万里程。

兄弟
风吹三雁同飞去，一只高翔在碧霄，多少江山清兴在，晚来孤露自逍遥。

行藏
桃李树上生松子，得见牛羊禄自升，凤阁龙楼多遇会，腰金衣紫入枫宸。

婚姻
春日融和水满池，鸳鸯同戏碧波涯，忽逢莺燕惊飞散，鸥鹭秋来景却宜。

子息
墙外一枝三果结，花残一果落山前，榆槐桑椹随时盛，一炷清香谢上天。

收成
到头快乐逍遥客，子午相冲归云北，吹箫人去燕楼闲，对镜无言空默默。"
"戊甲","颐卦","此命作事刚直，所为详审。心无私曲，性若风雷。一片慈悲心，三分是非舌。遇贵人陪酒陪歌，件件自劳，般般自历。移桃接李，几翻苦处遭伤。换叶移根，多向成中见破。移花折柳方为业，革故鼎新原是命。

仙鹤凌云格
大事先从小事成，深山松柏老苔青，安居须待马蹄健，心乱当从虎尾轻。
雁落平沙多渺漠，鸳鸯并美忽飞惊，若还问我前程事，两树花开一子成。

基业
祖计三分去二分，根源不实若消魂，夺权宜向天边去，自有高人待举轮。

兄弟
秋深一雁高飞去，风送杨花笛韵清，芦苇江边人独宿，渔歌唤起梦中惊。

行藏
自今得遇阴人力，遇犬逢猪喜渐成，得禄自然兴福赖，鵾升鹏举快平生。

婚姻
君今若问松梦事，恰似桃花满后村，休怪鸳鸯相背立，桑榆冠盖却重婚。

子息
风骤雨中桃李放，三花一果遇秋存，全凭阴骘栽培力，种植松楸喜有人。

收成
遇犬见牛忧变喜，逢龙去处却防惊，虎头蛇尾惊忧至，猿鹤松篁共结盟。"
" 戊乙","蛊卦","此命凶中反吉，笑里成忧。件件犯退神，头头见成破。亲情无义，朋友多缘。性乖伶俐，自然天付。赤心报国，反遭三尺之诛。竭力于人，只作一场说话。吃跌处有人扶持，得钱处有鬼来偷。妻宫准备鼓盆歌，儿女提防离别哭。命无灾晦，祖业消磨。可戒五辛三厌。

鹤立青松格
鹤立青松栖未成，无言终日暗伤神，风狂叶落枝难定，浪撼孤舟橹不停。
雁叫西风多冷落，鸳眠两岸未安宁，不如收拾青毡起，走入云中改姓名。

基业
先立高冈卧四垓，渐开荆棘起楼台，一声雷震惊天外，引领群仙出洞来。

兄弟
秋风雁过飞三只，云阵遮天去渺茫，吴越潇湘风景别，往来岭外爱梅香。

行藏
逢羊见犬忧中喜，骑马牵牛吉后凶，幸有五湖明月在，再持钓线碧波中。

婚姻
带雨桃花春日暮，柳阴深处老龙呤，清风明月不须买，别处梅边岁月深。

子息
逢兔遇龙前见马，一声雷震起天宫，芝兰砌下多荣茂，庭桂芬芳弄晚风。

收成
四面罗网鱼得透，忽然平地上云梯，知音正好同携手，月上孤山闻子规。"
"戊丙","贲卦","此命如芝兰秀于崖上，松柏于山间。住处幽远孤高，根无坚实。虽然祖业箕裘好，怎奈生来未得时。六亲不得力，兄弟亦相疏。若非穿耳离亲，定主伤残带破。须信瓜甜终带苦，世间万物十全难。

鸿雁失群格
二千里外水连云，淮海风高雁失群，背后是非随处有，手头名利逐时新。
如今家富非为富，他日身贫岂是贫，因得水边公子力，笙簧声里玉楼春。

基业
墙外桃花冒霖雨，移来须信别生涯，知音多少西江月，虎奋龙飞再起家。

兄弟
自恨一身离亲远，天边三雁各分飞，白萍红蓼秋江阔，晚棹渔舟得所宜。

行藏
功名必遂金门禄，遇犬还当享福期，想到威权成立处，声名万里道相宜。

婚姻
珠簾不放燕飞舞，柳外莺雏营故枝，秋桂有香崖畔发，莫嫌花冷日迟迟。

子息
春风桃李两枝发，秋深一果也应多，松筠风月光阴速，独向宁声自笑歌。

收成
问路方知猿与兔，桥头相望是前程，若逢急棹西江月，免致灾危困苦城。"
"戊丁","剥卦","此命气性轩昂，胸襟洒落。成败不常，进退不定。样样求名，区区求利。心中本是闲中客，必要闲时心不闲。

夜雨蟠桃格
桃花开处两枝披，狼藉春风损嫩枝，松影月高猿独啸，芦花风急雁双飞。
六亲并破须交早，二姓同居莫怨迟，家在五湖明月内，紫衣人送上天梯。

基业
日过高峰月易消，谁将旧木接新条，殷勤改换寻机会，自有人知等待招。

兄弟
对月可怜孤仰望，秋风一雁已高飞，藤萝拂荫青松上，松柏苍苍两有依。

行藏
自然得遇荣华禄，成败皆非分外求，动静本然天付与，知音指顾向城头。

婚姻
寻对鸳鸯沙浦上，雨馀向晚始交欢，草堂鸥鹭纷纷立，逐队蓝舆过远山。

子息
春到一枝花欲绽，秋深一果坠枝头，好借墙阴桃李映，桑榆松菊更优游。

收成
遇犬逢猪身自贵，逢龙见虎有忧惊，青山绿水关心处，明月清风兴自深。"
"戊戊","艮卦","此命苗而不秀，秀而不实。叶密花繁，密云不雨。外观拈花摘叶，内看羊质虎皮。纸糊金刚大汉，得三钱，去二两。赢人百万，自损三千。救人有恩，谋事多退。凶灾变为吉，好事反成凶。莫谦受尽脚奔波，多少凶灾留在后。

独倚朱门格
斜风细雨冷凄凄，独倚朱栏半掩扉，远道音书何日到，良人车马几时归。
生涯似鼎分三足，家属如花养一枝，但得目前随分足，休将言语泄天机。

基业
秋来有雁空成队，三只分飞塞北归，孤云斜阳天街阔，一轮明月自光辉。

兄弟
真烈之心盈目泪，珠帘绿牖锁清幽，几番成绩如春梦，回首桑榆万里秋。

行藏
莫恨此心成败早，终须得耐破还成，有时独立秋江上，指点机谋辨去程。

婚姻
前世姻缘皆分定，何须论短与求长，纵然勉强成姻眷，他日云行也断肠。

子息
培植庭前花发处，秋深一果好收成，枝枝结果青黄色，不怕严霜与恶风。

收成
相逢虎啸龙吟日，切忌风寒云未消，须得吉神相护佑，唤回醉梦在秋宵。"
" 戊己","剥卦","此命孤中有克，短处求长。只宜赘舍过房，不可靠亲守祖。辛苦早，发福迟。未老先头白，无事生烦恼。千件事难成，三般事不了。第一脚头债，第二骂佛债，第三儿女债。见佛张眉怒目，逢神昂头不拜。若要后成须见破，黄连根上生甘草，谁信甘从苦上来。

击破玉环格
玉环击破令人惜，妙手良工修不得，却来海上探珊瑚，探得珊瑚高五尺。
鸳鸯惊散月三更，竹枝芒鞋独自行，来到白云山顶上，药瓢付与吕先生。

基业
君怀志气随人敌，怎奈平生未遇时，若遇猪羊头角上，头颅变化上天梯。

兄弟
狂风骤雨打梨花，三雁分飞吴越去，乘舟举棹问江梅，独向潇湘烟雨处。

行藏
喜逢龙马方生翼，遇鼠骑牛入凤城，检点平生功业事，扶持有日助前程。

婚姻
玉堂正好高歌舞，不觉鸳鸯雨后飞，惟有草堂鸥鹭盛，青松翠竹自相依。

子息
春暮花残留一果，岂期一果最希奇，阴功相助前程远，振动家声日暮辉。

收成
借问百年身后事，若逢蛇犬送归程，山中猿鹤还为侣，明月清风识此情。"
"戊庚","损卦","此命如旱苗待雨，枯木待春。要做好事反做拙，于人好处反遭嗔。有福不得福，是亲不是亲。身在襄阳府，心在海涯津。千般忧虑心中有，百样营求却是无。费尽区处，用尽精神。若要妻宫同到老，直须铁扫对铜盆。

驻扎孤军格
孤军妨扎硬屯兵，力倦心疲战不成，一世退神云掩月，六亲眷属冷如冰。
曾经弄巧翻成拙，每向求安反见惊，若要秋心随意处，兔随鸡走月重明。

基业
玉器先须用琢磨，真金百炼费工夫，因人借力朝天阙，引领群仙上大罗。

兄弟
湘江烟雨波涛阔，三雁高飞自去来，惟有白萍红蓼盛，秋潭月影绝尘埃。

行藏
须知箭在行人手，有日乘龙上玉京，赖有贵人能护佑，两重荣禄自峥嵘。

婚姻
姻缘姻缘复姻缘，一对鸳鸯两处眠，纵遇清风明月下，悠悠独酌鼓清弦。

子息
春暮好花枝上放，到得秋深一果收，人在高楼听消息，城头更鼓夜悠悠。

收成
若逢马兔功须至，此日归山是夙缘，回首故园桃李盛，几多车马闹高轩。"
"戊辛","大畜","此命心多忧虑，凡事无成。六亲难靠，兄弟情亏。早年根基初限，始立功名懒惰。天晦天暗星照临，暗疾不明。移南就北，革故鼎新。朋友不得力，亲戚多忌恩。只因磨难风霜早，别有高人作主盟。

紫燕营巢格
心高性刚直，甘苦皆经营，紫燕别营巢，鸿雁难同立。
口直招人怨，儿女不得力，因贵遇无心，金门许君入。

基业
负薪登险过长林，半路行时却见金，人事尽时天理顺，优游逐尘不须寻。

兄弟
风送空中三雁去，雨余独自过长江，渔舟落日不须顾，惟有桃花映短长。

行藏
自恨平生未称情，岂期枯木始荣春，知音总是秋江上，遇犬乘龙见要津。

婚姻
手持一镜分明破，虽然破后再重圆，姻缘才是前生定，何必区区苦十分。

子息
春半一枝花欲放，扁舟惟恨浪中游，天还念尔殷勤苦，报尔劬劳解此愁。

收成
人生五湖归不得，晚来一果送残生，龙蛇相遇生前福，好向江边倒一尊。"
"戊壬","蒙卦","此命为人正直，立性优柔。有爱人之心，无伤人之意。大人见重，小辈相轻。只宜异性同居，不利一身守祖。人情易变，作事炎凉，行好事不得好报。一生衣禄无亏，不犯官刑。只因运晦限迟，以致瓜甜蒂苦。寿元高稳，晚景光华。

芳草芝兰格
黄金白玉非为宝，心契芝兰与芳草，家在潇湘云水边，树头春色知多少。
琵琶弦断晚风清，再整梅花雪月情，却得沿途荆棘少，不妨随主出都城。

基业
黄金白玉非为宝，不识芝兰异芳草，江湖明月与清风，借径求名曾寿考。

兄弟
奇花并蒂后依稀，一雁东来一雁西，吴越潇湘来往去，楚天空阔各分飞。

行藏
本拟金玉与大业，岂其羊很犯藩篱，江山自有长生路，得禄优游近日西。

婚姻
秋江相对一明月，中路花残枝半折，晚来鸥鹭碧波眠，青荇香萍喜相接。

子息
异花异果缀枝头，阴德相承待冕旒，振作家声分鼎峙，庭前朱紫是王侯。

收成
归路迢迢伴侣无，寒江月影一舟孤，回思故国家乡事，岭上白云如画图。"
" 戊癸","艮卦","此命有机谋，能操持，守法度，立纲纪。善别贤愚，能分皂白。自堪作栋梁大器，可为领袖高人。只因天败星在中宫，以致退神太重。凶事不成，好事易散。百尺竿头曾下足，千层浪里也行舟。因何险处不相妨，只为天机星救护。妻宫力薄，儿女情疏。百斤重担，耐烦挑到底。替著人不足，休嫌蹭蹬，只要心坚。

沙里淘金格
生来休怨未从容，沙里淘金莫算工，雁过衡阳惟有影，鸳飞沙渚不留迹。
半甜半苦曾经过，多虑多愁也是空，恰是蟠桃花耐久，独留一朵伴春风。

基业
清时名节承家重，相国规模早已传，淮海应须知再整，桑榆笑傲过川边。

兄弟
双双雁侣分吴越，莺宿异枝终较别，他年回首叹时艰，金罍分喝楚江月。

行藏
兔鸡龙虎上天庭，借势当途发令名，牛马并行俱得利，谁将紫绶镇西戎。

婚姻
凤阁龙楼人共望，一庭明月与清风，鸳鸯分散东西去，春尽难教花再红。

子息
东风吹散锦枝桃，朵朵枝枝叶叶牢，复近芝兰花馥处，箕裘远貂乐淘淘。

收成
三朝人物问三公，见兔逢猴事不同，待得玉堂秋月上，逍遥楼畔卧西风。"
"己甲","复卦","此命逆行反照，为人自是不拘，作事有始无终。不容情，少通融。夫妻难和，子息宜迟。双手自相扶，六亲不得力。见贵人有缘，钱财无分。与朋友交，赔酒贴钱，背后只落得冷言冷语。用功不赏，救世无恩。千件事当心，算来都是命。

池长双莲格
平生未得利名全，藕出深泥长碧莲，鸳浴深波分散早，雁飞秋浦别来联。
人言子结秋光老，我道花开晚节坚，行到桃源流水处，绿杨影里任牛眠。

基业
平地乘龙上碧霄，家乡南北路迢迢，好培善福来因果，指日长安路不遥。

兄弟
秋风雁过空遗影，星照危楼一只飞，夜静和平明月冷，凄然独立在渔矶。

行藏
好将心事重开发，禄计千钟福自然，善念与天相契合，无灾无害亦前缘。

婚姻
一鼓瑶琴弦断却，还须再鼓韵方和，满塘鸥鹭群然在，放下琵琶唱楚歌。

子息
春暮一枝花影下，多郎无女一生闲，天姿清微如松柏，窗下梅花影正寒。

收成
春暖园林桃李放，岂期一夜雨和风，依然不记南柯梦，梦入华胥逐景中"
"己乙","升卦","此命性刚有胆气，见快有商量。假饶十步生九计，只得身安心未闲。只因心直口又快，出处当如虎营窟。休嫌时未至，随分独支吾。踏破铁鞋无觅处，时来全不费工夫。

云散月明格
千方百计巧经营，云散长空月再明，夜雨打花二遍谢，秋风结子一枝荣。
雁行断续飞三只，鸳侣联眠恐一惊，箭上弓弦随兔鼠，骑龙跨马上天庭。

基业
富贵谁知禄位艰，年来月去几凄然，因逢水口人相会，即鹿江边却有缘。

兄弟
孤飞一雁三山阔，楚汉重游音信徐，独处江边多少兴，提携策钓上鱼矶。

行藏
立志兴功多财禄，特恩必遇一高贤，天边好事重相见，几久成名在水边。

婚姻
愁听呢喃梁燕语，徘徊常有坠巢忧，忽晴忽雨不久长，人在高堂月在楼。

子息
谁道后园花茂盛，恐惊莺去只空枝，早寻风月为知己，免学秋来宋玉悲。

收成
逢羊莫向重山去，遇马须防水火灾，自有福神相护佑，扶持际会福神来。"
"己丙","明夷","此命艰危，早历磨难。曾经亲眷冷如冰，兄弟心如铁。鱼在水中，冷暖自知。虎狼内不伤人，荆棘中留赤脚。吉星救灾自消磨，安闲中生出烦恼，奔波中变出欢喜。皆是退神来入命，蹉跎蹭蹬未能休。

秋晚芙蓉格
夺利争名不十全，精神用尽万千千，货财耗散皆因命，骨肉冤仇莫怨天。
雁过关山双翼倦，花开寒岭一枝鲜，到头逢得当初友，我亦凌云上碧天。

基业
子门天福自然封，积德麒麟入梦中，庭下班衣香袅处，椿松兰蕙舞东风。

兄弟
双双雁宿芦花外，一个孤鸿逐晚霞，万里江山共游览，松荫深处映蒹葭。

行藏
平生慈善乐天真，麾节流芳及后昆，身后几多荣显事，重重叠叠拜皇恩。

婚姻
赏遍名园几处花，花空子实显王家，岁寒人事空惆怅，明月清风兴自赊。

子息
花开三朵间青黄，一果墙东一果香，更看晚来枝上果，一枝胜似一枝强。

收成
龙蛇到处是归期，万里江山不改移，天畔芝兰香映日，飞帆直向九天时。"
" 己丁","坤卦","此命机谋有智，奸狡多疑。有权柄，会操持。无缘招嫡子，有分取贤妻。生带三刑七杀，身防肉破皮行。财帛向外方积聚，富贵在家内施为。只因朝暮奉善，到处方便慈悲。得意浓时休进步，临期省得失便宜。若问六亲兄弟分，落花流水各东西。

接树逢春格
日上万峰雪渐消，谁将新木接新条，利名本是鎡基有，成败皆因命里招。
水际鸳鸯分伴侣，天边鸿雁失群翱，花开正是春三月，只恐狂风一夜飘。

基业
欲罢尘行望碧霄，奈何羽翼未坚牢，阴功积德知音上，驾鹤携琴上九霄。

兄弟
雁飞指字遇潇湘，两只悲鸣入楚乡，惟有孤鸿霄汉远，江山若蓼积馀粮。

行藏
舟行半夜风波险，自遇羊头有力持，得在岸边平稳处，桑榆月照有光辉。

婚姻
楚树吴花景色鲜，燕飞莺舞日和天，狂风骤雨来轩槛，月暗山深闻杜鹃。

子息
枝头三果弄清香，两果凋零晚见伤，若见犬羊悲后喜，龙飞凤舞独翱翔。

收成
鸡催钟动月将沉，鼠尾牛头有一惊，枯木再开花艳色，梦回愈觉梦魂清。"
"己戊","谦卦","此命初年驳杂，早岁辛勤。劳心费力，用尽精神。骨肉如冰炭，财帛似风云。百计千方成一事，收来并不见殷勤。远方朋友相尊重，近处亲邻却不亲。只合离乡别井去，得安身处且安身。

雁过寒江格
活计还须缓缓成，经营更复有经营，故园春色堪回首，上苑春光可进程。
雁影过江多失坠，桃花值雨亦伤神，平生进退多惆怅，羊马相逢足利名。

基业
五湖四海家何在，利禄悠然志气高，莫怪程途来往走，重开孤竹钓金鳌。

兄弟
五方风送五鸣鸡，吴越潇湘各自依，惟有钱塘江上岸，桃花影下弄金徽。

行藏
禄重终须掌印权，财多惟虑祸牵连，知机莫向江边立，自有高人指引缘。

婚姻
鸳鸯相对两凄凄，风荡浮萍东复西，月落林梢星朗朗，无聊愁听子规啼。

子息
暮春一对花成后，仅见枝头结一桃，但得阴阳栽植久，自然福至姓名高。

收成
运限只愁庚与乙，云开连遇月光辉，寻思昔日经营处，绿水青山隐翠微。"
"己己","坤卦","此命深思远虑，营远劳心。口直心慈，性高气硬。受不得曲直，吃不得便宜。分清理白，补短牵长。为事易成，于人不足。妻弱难为，子多不秀。功名虚，财帛耗。巧里得来空里去，水上浮泡眼前花。

盘石见玉格
盘石穿时逢瑞玉，怪玉枯松傍修行，鸿雁天边孤独飞，鸥鹭沙边翘一足。
园林是处发春花，惟我庭前长秋菊，百年世事问如何，半子半孙相伴宿。

基业
荆棘林中长巨材，渐开基地起楼台，天边十载空消息，急棹月明归去来。

兄弟
四雁斜飞吴越去，一声鹤泪向天边，知音多近清光色，静棹渔舟自往还。

行藏
无心倚玉足徜徉，萼破芳梅弄晚香，三五夜深归月下，笑谈风月向潇湘。

婚姻
沙渚鸳鸯朝合欢，白萍红蓼戏鸥鹇，日边回首昏鸦散，独自清呤梦亦闲。

子息
荷花朵朵发斜枝，一果凄凉风雨时，堪笑往来江上客，夜闻渔笛傍溪吹。

收成
因由心事不清闲，犬吠鸡鸣始出关，万里江山收览后，逍遥物外玉阑干。"
"己庚","临卦","此命为人乔木标格，孤月精神，见事至诚，为人质直。兄弟少和，骨肉相疏。心热惹是招非，要好吃人亏驱气。用真心反成不是，管闲事到惹忧愁。一生好事多磨，件件虎头蛇尾。身安心不闲，内急外头宽，莫怨生来未遇时。

雨打荷花格
此命生来不遇时，荷花雨打叶离枝，无情鸿雁多分散，有意鸳鸯不肯飞。
火发离宫煨烬灰，金生兑上复生根，只愁红蕊风零落，不见成阴有子时。

基业
天禄朝元不用忧，青松翠柏自优游，桑榆多少闲田地，芝桂芬芳一树收。

兄弟
三雁斜飞吴越去，孤鸿独泪向天边，知音一荐声名远，得禄知机会善缘。

行藏
自从得禄久淹留，运限逢鸡渐出头，惟有晚来风势好，一番动业上林收。

婚姻
昔日相依禄自随，鸳鸯中路各分飞，塘边鸥鹭纷纷立，明月清风听子规。

子息
槛前果子总然鲜，雨骤风狂未必妍，惟有阴功培栽植，龙飞凤舞向重天。

收成
涧水溪流多茂盛，是处栖迟乐性真，猿鹤相依天外阔，桃花源里有渔人。"
" 己辛","泰卦","先后细看此命，如高竿上把戏，立身难稳。海边造屋，立柱难牢。进退多凶忧疑，百样亲情无分。骨肉成冤，只宜出外自成人，不可靠祖求居立。远则人人相敬，近则个个相轻。有势莫在当方逞，不料他人叫小名。若是离乡背井去，无心却有贵人钦。

石上栽松格
节干凌云本性坚，岁寒偏耐自天然，大才见用终须晚，浪里浮沤且让先。
四五朵花秋色里，两三行雁夕阳边，知机荣辱严凝后，刳木为舟作济川。

基业
金珠宝贝各相生，及至中年事绪纷，有志不妨重建立，桑榆茂盛月离云。

兄弟
横空二雁伴江滨，草木森森仁义存，何嗟四海不相识，到头逊让可惊人。

行藏
门庭迁改几奔波，水口相成人意和，知音再调琴中曲，无愁独酌待如何。

婚姻
鸳鸯鸥鹭沙洲上，群队分飞向五湖，秋水月明鱼网罩，拔开荻蓼与萍芜。

子息
看尽纷纷花谢后，晚来一果寄枝头，还凭阴德相扶助，会逞姻缘待冤旒。

收成
登途莫向险中行，骑马登舟有一惊，假使见危终获福，吉星相遇死中生。"
"己壬","师卦","此命多思多虑，易败易成，大事难成，小事深信。知进退，识高低。做事沉呤，为人的实。小急大宽，喜怒不常。千斤数两不曾争，一分一厘要算计。于人不足，救人无恩。吉处招凶，凶中反吉。命里有退神，不犯官刑凶狱。

鸳鸯戏水格
戏水鸳鸯傍碧莲，朱衣不遇过中年，黄金未许君收掌，白发还须我秉权。
鸿雁双双离远寨，鸳鸯两两戏池边，若还要问平生事，松柏园林寿晚年。

基业
竿上存身险在前，朱衣引荐玉阶前，晚不水口人相助，草木敷荣谢上天。

兄弟
风急雁飞江表外，横斜两对各东西，栖身独立吴山外，自向园林听子规。

行藏
黄金美玉非为贵，积德亲贤自宝珍，堪叹世情如纸薄，回思弄假却成真。

婚姻
鸥鹭鸳鸯池内戏，三三两两映青莲，姻缘端自蒹葭处，四九年成月再圆。

子息
春尽梅梢空结果，一枝花向水边寻，晚来寂寞湘江上，白首悠悠始遂心。

收成
逢牛莫向江边去，遇鼠休登马与船，见险不凶终有福，归来咏叹百花前。"
"己癸","谦卦","此命识见高明，机谋广大。是非不定，成败不常。会支吾，能区处。奈何运限未至，名利难成。会砍大树木，烧了夹底锅。巧里来，拙里去，方知由命不由人。时至牛羊，自然享福。

花落秋深格
禄重秋深却有亏，事当成处变灾危，耐寒花向深秋秀，怕冷鸳鸯夜半飞。
忍耐方成中正道，仓忙未是进趋时，要如家在重山外，早有功名别有期。

基业
平生未遇朱衣客，藕在泥中长碧莲，水口有人相顾望，提携引荐上青天。

兄弟
澄澈秋空横五雁，西风吹散一鸿孤，红蓼白萍多少兴，晚来无碍入平芜。

行藏
掘石穿泉通巨海，秋深松桂长新花，时亨运泰声名远，德业惟崇自起家。

婚姻
颌下曾衔珠一颗，拟成变化作骊龙，谁知久困旱池内，得势悠然在此中。

子息
树头三枝一果发，惟喜生逢子午年，天赐麒麟兴大业，扶持宗祖举掀天。

收成
时来喜得终身计，遇马逢牛兴自加，若见水雏歌舞罢，逍遥马上乐韶华。"
"庚甲","随卦","此命有心机，多志气。立性质朴，作事老成。亲情如秋水，骨肉似寒炭。巧谋多进退，举用费商量。施恩招怨恨，烧香引祸殃。好事蹉跎，机会错失。若要心足，骑马乘龙。

清水钓鱼格
古屋荒凉燕不来，逢桥有路入天台，要交壬午逢名利，须是坚心守钓台。
鸡肋弃之犹可惜，鳌头占处恐成灾，庭前若问东君信，险地栽花满树开。

基业
陆地行舟去势难，佳人留意执鱼竿，几年埋没蓝田玉，别室知音举目看。

兄弟
天外纷飞双雁远，风吹一只夜归来，悠悠四海五湖阔，红蓼白萍真快哉。

行藏
偶然箭中黄金背，蓦地前途遇贵人，指望仙郎归玉闕，大罗天上树恒春。

婚姻
石上芝兰根脚浅，全凭阴德始坚牢，池塘鸥鹭成行立，一片秋光皎月高。

子息
墙外一枝花正好，岂期又值雨和风，龙蛇水口鸳相会，桃李芳菲气象隆。

收成
若见马牛麾节至，逢龙遇虎便归山，南柯一枕悠然梦，雁泪声清宇宙间。"
"庚乙","大过","此命权于俯仰，内观不足，外观有余。作事有劳无功，所为有头无尾。财若浮云聚散，亲若秋叶萧条。独将当锋，难为敌怯。万事蹉跎皆是命，莫嫌时运到来迟。

莺语东风格
疏却成亲亲却疏，枝南枝北费功夫，知君本是山中客，伴我聊从都外居。
戏水鸳鸯终有散，失群鸿雁岂无书，时来暮去深谷里，长得金衣一个雏。

基业
疏却相亲亲却疏，离南往北任安居，桑榆芝桂花荣茂，会向前行福有余。

兄弟
风吹两雁过江边，吴越分飞各自然，幸有五湖通大海，清秋万里好归源。

行藏
人来投我我投人，瞬息光阴过早春，终遇天真高贵客，提携声誉到江滨。

婚姻
成对鸳鸯游碧水，晚来一只绕清波，白云本是无心物，孤月清光照五湖。

子息
春尽花残留子在，纷纷庭下弄青黄，逢龙见犬多荣贵，丹桂敷荣近御香。

收成
逢时正在九九上，休说猪羊运不通，善世善人多福庆，林泉一笑醉春风。"
"庚丙","革卦","此宿主人命，清高近贵，性直心慈。不会苟求，拙于俯仰，五行坚固，四柱安和。情如野鹤栖松，性似寒潭印月。如行好事，可保永年。

革故鼎新格
弃旧从新命始亨，利名却有两三重，雁飞云外程程远，花落溪边片片红。
世事莫嫌无用处，仓箱终是有从容，龙头虎尾天书降，重整青毡锦绣中。

基业
孤松枝上鹤声鸣，奋志翱翔入紫云，白玉黄金非是贵，猩猩伶俐喜为文。

兄弟
鸣鸿三只入秋霞，枫叶飘飘逐暮鸦，素叹凋零梅蕊少，数声姜笛到仙家。

行藏
玉帛金珠满目前，绿窗朱户隐神仙，门庭改换方为妙，积德修身感上天。

婚姻
簾笼深锁白云间，燕语呢喃过远山，流水落花人寂寞，后园蜂蝶喜回环。

子息
移金换玉调瑶琴，柳叶桃根岁月深，墙外高枝花正发，晚来松桂始森森。

收成
龙犬年间风雨多，仙桥已架欲如何，西山风雨真凄楚，鹤泪猿啼听牧歌。"
"庚丁","萃卦","此命心灵百出，性巧多乖，弄假成真，将无作有。亲眷云遮皎月，资财浪里浮萍。好事多磨，利名易失。凶中有救，不犯官刑。只合初年破祖，自成自立经营。

月照幽轩格
月华皎洁转冰轮，物外安身不染尘，忧患不生知足汉，逍遥偏合好闲人。
团团玉兔终离海，赫赫金鸟渐透云，家在五湖归去得，花残子结一枝春。

基业
风天晴朗月如银，霜降枫红午夜明，人在紫霄宫阙里，几多钟鼓有前程。

兄弟
风送空中三雁过，秋深两只各分飞，江湖兴尽归来晚，独把渔竿下钓矶。

行藏
晚年瞬息物更新，立志名高久奋身，尘世扬名知利客，逍遥偏称个中人。

婚姻
匹合姻缘前世事，风清云净月明时，凌霜傲雪松篁茂，枕冷衾寒也自知。

子息
满树花开虽艳冶，傍墙一果寄枝头，桑榆桂影青青茂，记得当年上客舟。

收成
若见马牛春色里，风吹云散可归山，青山猿鹤久相待，卧听霜钟报岁寒。"
"庚戊","咸卦","此命似孤云出岫，野屋乘风。心在四方，意存他处。向异乡成立，别处经营。东岸栽松西岸秀，南园种竹北园阴。父母如过客，兄弟似残星。不恋故乡生处乐，受恩深处便为家。
凤宿梧桐格
身心进退多翻复，世事神仙棋一局，寒风鸿雁影沉沉，夜雨梧桐声蔌蔌。
几多种树不成阴，借手栽花却满林，因得樵夫指行路，等闲白地拾黄金。

基业
黄金斗里不须量，谁知身外自相妨，回思家事田如许，再整衣冠上玉堂。

兄弟
双鸿飞下芦花去，一只悬悬望故乡，万里江山收览过，清风明月一炉香。

行藏
殷勤涉历中年发，也逐笙歌入华堂，借势因人成贵处，恐教末路失依傍。

婚姻
月照深林月宿里，鸳鸯分散几多时，满塘鸥鹭纷纷立，一朵红莲长碧池。

子息
两树花开存二果，隔墙一果有余香，晚来芝桂庭前茂，几许松篁映玉堂。

收成
若见牛头并马尾，青山绿水两无踪，南柯梦入华胥国，人忆英雄话语中。"
"庚己","萃卦","此命品性聪明，所为磊落。磨难早，更变迟。亲眷薄情春暮雪，儿孙无分镜中花。好事难成，胸中进退。平生蹉跎，皆是命定。

孤雁带书格
井内毫光射斗牛，平生衣禄不能周，鸳鸯懒舞三更月，杨柳愁惊半夜秋。
孤雁传书多渺漠，风云际会事迟留，贵人只在坤离位，引你同登白玉楼。

基业
莫怨疏亲不久长，重荣重禄自风光，逢羊犬马终须喜，笑指桑榆姓氏香。

兄弟
紫绿纷纷各异枝，雁飞吴越两凄其，知音多少江淮上，时有高人为品题。

行藏
借势成名耀祖宗，鸡鸣犬吠播高风，琴堂一曲江淮远，风月清光乐意浓。

婚姻
鸳鸯对对碧波深，鸥鹭成群晚霁明，莺燕满林春色好，清风明月悦人情。

子息
雨馀风静果须希，花异蟠桃照晚时，金玉堂前斑彩舞，趋庭诗礼自迟迟。

收成
寅申岁月暮登山，山水区区锁谷关，啼鸟一声莺破梦，林间猿鹤去难还。"
"庚庚","兑卦","此命芝兰秀幽谷，松柏茂深山。兄弟事业难通，父母根基少守，只宜自立遁入空门。亲谊风中秋叶，人情水上春冰。成败多端，利名进退。命里不应朱紫贵，终须林下作闲人。

春花秋叶格
独棹扁舟泛五湖，东西南北楚连吴，春来乍喜花初放，秋后俄莺叶已疏。
岸阔潮平鱼穴稳，天高云断雁行孤，如君今日红尘客，何不林间检佛图。

基业
大泽扁舟过五湖，随风入楚又归吴，平生历涉艰危事，才近王侯德不孤。

兄弟
水远山遥归路迷，天边三雁各分飞，江山多少闲踪迹，独把鱼竿上钓矶。

行藏
回首龙边兼马首，无心喜处自天来，优游岁月方知遇，提拿仙郎上九垓。

婚姻
虽有鸣琴声韵雅，悲然亦不在清音，几年逐浪随波过，那个知音契歹心。

子息
莫叹老来空自苦，谁知最后一双童，寻思故国原惆怅，美酒醉如春更浓。

收成
若遇寅申逢丙子，此时多事失机缘，青山禄水悠悠在，沉醉东风上钓船。"
"庚辛","夬卦","此星照命，主有是非。作事多私曲，有刚权，无谄佞。易喜易嗔，易荣易辱。小事不藏，身出言毒，于人不足。亲眷笑中刀，父母风前烛。

鳌隐沧波格
月到中天影渐高，庚辛金印足风骚，一江烟水乘舟棹，万里沧波隐巨鳌。
雁泪三秋分作队，花开二月结成桃，平生莫道多迍蹇，晚向金门遇贵豪。

基业
月到天心气象高，庚辛风骤起波涛，知音多在东江上，一举乘机上九臯。
兄弟
风吹远雁过鱼矶，霜天一只胜群飞，白萍红蓼花盈岸，翠竹青松定可依。

行藏
几回重叠事方谐，须际风云不必猜，数年埋没蓝田玉，巧匠知音琢得来。

婚姻
梅放岁寒江上景，松篁劲直上层霄，清风明月久为伴，山碧溪深兴自豪。

子息
翠柏青松长嫩条，一双仙鹤在林梢，可怜风雨遮明月，须为阴德始荣豪。

收成
青山绿水绕阑干，九陌钟鸣独掩关，松篁郁郁照明月，猿鹤闲啼自往还。"
"庚壬","困卦","此命龙头蛇尾，命犯退神，财逢耗鬼，口快心直，先破后成。夫妻成早，兄弟乖违。千方百计苦经营，财不聚时空费力。要逢通达，直至六旬方可。

雨打荷花格
故园山林不是家，不生涯处却生涯，芰荷正打鸳鸯散，芦苇风飘雁阵斜。
三两枝花方结实，百千头事未为嘉，功名却待朱衣力，枯木逢春再发芽。

基业
有似烟波渔父家，五湖四海寄生涯，风停浪静收竿网，沉醉白萍红蓼花。

兄弟
秋风芦荻深深处，天外澄清二雁飞，吴越好山青映白，往来江岸得相依。

行藏
殷勤世事久劳心，往往来来几许荣，回首暮云天外阔，收纶罢钓乐今生。

婚姻
园林满树花开日，秋至惟留三果春，最好一枝墙外笋，老生凤子振家声。

子息
狂风斜雨打绿衣，一对鸳鸯飞不飞，草塘各自纷纷立，月上星稀照钓矶。

收成
谁信当年多危险，一场不测许多愁，高山流水悠悠恨，不见当年座酒楼。"
"庚癸","咸卦","此命孤星重，退神重。只宜离祖自立，不可靠亲享福。重重浪内作生涯，百尺竿头打斤斗。只因八字坚牢，根基不能摇动。

莺宿野林格
屋内黄金不用量，旁人自说短和长，孤飞雁宿芦花岸，不系舟横云水乡。
莺语花枝春色暮，人居草屋日偏长，问君去路兴亡事，一片笙歌送夕阳。

基业
凤阁龙楼帝王城，来往翱翔几万程，步玉登金人去远，江滨前望总归京。

兄弟
双双雁字分吴越，来往天边共月明，西堂深处多佳兴，醉把金尊向那评。

行藏
韶光秋景两凄凉，常得威权辅国强，紫囊不留人意急，轻车催换旧金章。

婚姻
换叶桃花总是春，鸳鸯会聚向江滨，森森月桂澄清影，莺燕纷纷点翠蘋。

子息
蟠桃枝上半青黄，两苑花开晚最香，更有两枝花茂发，掀天扑地傍横塘。

收成
兔寻龙穴功多积，芝桂敷榮秀楚庭，正好对花同醉赏，一声横笛向沙汀。"
"辛甲","无妄","此命如春林花朵，秋夜蟾光。颜色好看，秀而不实。生涯蹭蹬，活计偏枯。白日奔驰，黄昏思算。进中思退，劳而无功。只因口直伤人，因此小人不足。亲情春后雪，兄弟镜中花。

云罩层城格
浓云点点布天涯，希望长安不见家，春冷花开嫌夜雨，秋深孤雁落寒沙。
人家无子成机变，我枉工夫踏破鞋，借问此身何处好，竹松影里小禅斋。

基业
遥望危楼不可寻，徘徊谨守戒贪心，一朝天上回春意，蓦地龙门报好音。

兄弟
经霜三雁同鸣远，一只孤飞下楚江，后有莲枝三两干，岂期一干自森森。

行藏
多少财源不必求，总然成败有何忧，前程尽有桑榆路，明月清风满玉楼。

婚姻
谁知千里却归回，不碍姻缘缘再来，冰上老人传好事，鸳鸯花下不须猜。

子息
墙外一枝兼一果，开时正值雨和风，晚来桂子馨香茂，兰玉峥嵘满槛中。

收成
立志欲求终久事，行藏须忌水边鸡，青山绿水多清景，猿鹤悠悠月下啼。"
"辛乙","垢卦","此命祖宗难靠，亲友无情。欠兄弟之缘，少股肱之力。双手做成家计，独拳创起规模。能干办，会支吾。思量似尽心大，资财有变荣枯。

双鱼戏水格
志气孤高且待时，烟波鸿雁各分飞，故园夜雨添芳草，新树春风长嫩枝。
自古路遥知马力，从今久稳生天机，前程自有知音者，不忆当年生子时。

基业
春去秋来事未宁，且宜随分向前程，天旋地转随机至，不待提携不奋身。

兄弟
三雁分飞吴越去，同群到老不知心，湖边蘋藻虽然盛，明月芦花何处寻。

行藏
几回失脚赖人扶，弃故从新事可图，回首桑榆荣盛处，凤楼人报得天书。

婚姻
一对鸳鸯游绿水，娇莺两个并枝啼，残花落叶归春后，鸥鹭纷纷各自飞。

子息
桃李纷纷实未留，晚来一朵寄枝头，青黄全得栽培力，更有阴功免后忧。

收成
遇犬一场颠倒闷，惊心原是虎惊蛇，可凭扁鹊施功效，不得危楼路又赊。"
"辛丙","同人","此命如狂风涉浪，透海穿山。命逢三早三迟，富家事业忧心早，不得安闲子息迟。皆是命中所定。

云翳蟾光格
月到避天影自移，云开云散各因时，风寒塞远雁无侣，露冷松枯鹤不知。
祖道虽坚须破缺，亲恩纵厚恐分离，春光试问开多少，结果还他一个奇。

基业
多年枯木复生花，病虎山前露爪牙，一日风云相际会，交驰龙虎作生涯。

兄弟
天边雁去无踪迹，一只孤飞入五湖，鸣鸿独立芦花畔，却有高人指书图。

行藏
祖道只因声誉大，衣冠重竖旧威仪，如将心事放平易，阴功守得好旌旗。
婚姻
紫燕呢喃栖稳处，穿帘入幕断分飞，楼空百尺东风日，推枕披衾听子规。

子息
墙外一枝花一果，谁知果熟有佳名，多因久积阴功力，善庆流芳在禁城。

收成
运到好春蛇与犬，杨林且对日斜辉，高山流水人何在，留得芳名在紫微。"
"辛丁","否卦","此命如风雷之象，有声无形。巧中成拙，翻正为邪。得镂三月雨，用似五更潮。虽有多谋，常怀不足。为人替手，少有知心。是亲不是亲，非亲却是亲。妻宜命硬年绵，子息先难后易。若不如此，定有妨克。

雁过高山格
雁过高山翼倦飞，且随鸥鹭整毛衣，犬头梢息重重至，鼠尾生涯件件宜。
只为异乡逢故友，得身平地上云梯，从来霖雨啼鹃泪，不得井腾定不归。

基业
芝兰异草人称瑞，君子皈依人所钦，积庆流芳终叶吉，黄童白发遇知音。

兄弟
秋来三雁飞空阔，一个孤飞入暮霞，多少白萍红蓼岸，且随渔父宿芦花。

行藏
若遇鼠牛添气象，此时平地趁峥嵘，知音多在西南上，提挈仙郎上玉京。

婚姻
成性皆无难许事，姻缘须见在和容，清风明月为知己，独占寒衾在晚钟。

子息
一树花残一树果，东君留意更殷勤，采门久待来奇玉，雅意桑榆称夙心。

收成
牛羊灾蹇重重至，坷坎纵寅至卯愁，卢扁不能施妙手，空留明月在秦楼。"
"辛戊","大有","此命有刚权，多胆志。机谋机变，高人钦仰，小人憎嫌。头防破而复成，忌施恩而反怨。富贵尽从辛苦得，老年记取少年时。

云雾连山格
重云叠雾山深处，独马单枪莫退心，自损三千赢百万，归来衣紫满腰金。
等闲掘石多逢玉，砍地栽花尽作林，征战场中牢著脚，得时方始有知音。

基业
青松翠柏出蓬蒿，换叶移根节勤高，天水清河为外经，陈留随石老东臯。

兄弟
空中雁字纷飞后，独向淮江兴自长，贵禄两重羊犬发，桑榆频贺李周张。

行藏
南山绿翠北山青，遇合因循赖主盟，谁信今朝麾节下，兵随印转在重威。

婚姻
鸳鸯初度依鱼水，风急池塘亦有波，吴越潇湘烟水阔，再寻鸥鹭听渔歌。

子息
隔墙桃李竞芬芳，更有田园桂子香，龙虎羊猴终获福，门庭荣旺有圭璋。

收成
走马归来事可惊，小溪之畔有灾星，知机早作山中将，水近楼台总是春。"
"辛己","否卦","此命将相辅弼之星，文武股肱之宿。心无私曲，性有刚柔。能救能放，会吉会凶。一生衣禄不相亏，到老寿元终不少。爱闻胜争强，会分青理白。妻宜命硬，可保延长。

玉碾连环格
箭排星斗透寒光，月照天书降上苍，三唱鸡声朝北阙，一轮兔魄出东方。
倚山磨剑先寻石，琢玉成环不怕刚，两只眼看华表柱，开弓一矢中鸾凤。

基业
黄金白玉非身宝，守己宁心有药方，遇犬逢龙终显达，因人待势却馨香。

兄弟
塞绝雁飞空接水，悲鸣一只向萧湘，红蓼白萍盈两岸，云溪芦苇几凄凉。

行藏
堪叹牛拖双尾走，安知虎尾鼠头来，建功自不如前代，终在凌烟阁上排。

婚姻
潭府放开龙尾扇，玉人独立在高堂，若还心地平如掌，月下仙人有主张。

子息
名花玉树来结实，青黄留与一双双，最是晚来丹桂茂，朱门滚滚弄圭璋。

收成
艰难幸遇荣华处，未免魂消一梦间，不是水鸟能作崇，也应气势不安闲。"
"辛庚","履卦","此命劳心费力，作事辛勤。般般亲手，件件当心。知心者少，吃饭者多。不是惜花春起早，皆因爱月夜眠迟。家中七件经营事，除却心知别有谁。有外方奔波缘，无家中安闲乐。
鱼龙波浪格
六亲对面不相同，半是成孤半是空，鸿雁分飞秋塞外，鱼龙混杂碧波中。
打猿失兔空劳力，缘木求鱼错用功，到得五湖明月上，飞升直到广寒宫。

基业
分定不须空计较，皆因君命值空亡，奋拳独立平安地，自有高人为主张。

兄弟
长江三雁分飞去，一只孤飞对月明，来往不知天地阔，养生不必过边城。

行藏
运限时逢蛇共犬，水消火灼也生光，奏捷高名姓氏香，知音三箭天山定。

婚姻
一对鸳鸯有宿缘，分飞南北再团圆，几多鸥鹭草塘上，月照瑶池看水仙。

子息
墙畔花开三果旺，儿童半百去还来，鼎分各立扶持势，中有调羹人在哉。

收成
快意正骑牛马上，可怜门巳掩黄昏，晚来催落残星月，春去秋来永远程。"
"辛辛","乾卦","此命不因祖业而立身，不靠六亲而吃饭。衣食如春草，不种自然生。莫怜弃旧怜新，惟有信小成大。著破铁鞋无觅处，得来全不费工夫。

石上灵芝格
顽金煅炼方成器，石上灵芝根不异，鸿雁孤飞去不归，云霄有路终须济。
昔年事业在何方，分付东君笑一场，试看后园花果树，晚来丹桂一枝芳。

基业
池内芙蓉水上开，竹松方是雪中栽，栋梁梧槚当时用，绿水求鱼无后灾。

兄弟
秋空鸿雁潇湘远，一只孤飞转塞边，寄语胡儿休事猎，往来南北一般飞。

行藏
运至终须得大财，羊鸡水口出尘埃，知音一箭天边去，稳坐瑶池真快哉。

婚姻
春来两朵桃花发，月下鸳鸯不久长，月缺再圆人事好，晚来鸥鹭满池塘。

子息
花发名园异果收，青黄累累缀枝头，莺啼燕语情尤切，燕去鸿来春复秋。

收成
龙奋雷中惊空处，龙头羊角两分离，青山如故水流远，梦后不知有子规。"
"辛壬","讼卦","此命名为三刑恶曜，七煞凶星。人命直之，伤皮破肉。十相不全，口眼歪斜。心性易嗔易喜，所为少吉多凶。不戒三厌五荤，定主一斑半点。伤妻并害子，破祖乃成家。

月勃金星格
月勃金星大白名，提刀披发性狰狞，天高孤雁不入队，林静豺狼相与争。
有志四方时未遇，无心万里运方亨，不如收拾从前事，落得清闲一老生。

基业
岭间花发终朝雨，空有春光花未语，一日融融阳气回，园林方有莺花至。

兄弟
江楼凝望楚云阔，五雁成行归未得，东风浩荡过边关，飘落南方花满陌。

行藏
运至须骑牛马背，中年胜似旧年时，功名富贵都由我，我若修时也易为。

婚姻
空澄万里天光碧，明月再从云里出，鸳鸯飞去又还偕，鸥鹭纷纷塘上立。

子息
春暮花开留一果，一枝秋霁弄青黄，到头终有蟠桃熟，也伴金娥助寿觞。

收成
运逢牛马却多艰，遇犬安然过远山，流水落花春寂寂，也如白鹭共鸥闲。"
"辛癸","遁卦","此命玉堂之曜，金马之星。平生衣禄丰厚，到老退神重大。施恩处亏中吃亏，只因度量宽洪。百事少忧愁，不皱眉。

宝剑重磨格
吹毛宝剑是金精，尘土泥埋暗不明，排石再磨龙虎地，脑光交射斗牛星。
江边雁阵断复续，苑内花枝落又荣，一旦关山逢巨眼，万花深处马嘶声。

基业
平生志气与天齐，防险登天未有梯，若问桑榆田地阔，牛龙蛇马亦相期。

兄弟
天边二雁各分飞，吴越潇湘只自知，回首白云孤鹜下，白萍红蓼映斜晖。

行藏
杜鹃枝上怨春归，人向江滨事事宜，满眼公侯相应合，凤凰栖稳碧梧枝。

婚姻
彼美人兮天一方，移桃栽杏傍馨香，草塘鸥鹭多欢合，菊圃霜浓梦一场。

子息
蟠桃枝枝桂花香，一半青黄一半伤，堪笑鲤庭朱紫晚，圭璋冠冕列成行。

收成
偕问龙蛇鸡犬猴，长江得水逝东流，锦帆归去东南上，本有高人借一筹。"
"壬甲","屯卦","此命有机谋操略，会用施为。财帛可图，利名不失。坚心守耐，心正不怕壁邪。只防骨肉，亲者如同陌路人。若是离乡千里去，不精神处也精神。

松透旧林格
乔松直达岁寒林，江畔崖凝不可侵，水面鸳鸯情默默，天边鸿雁影沉沉。
花枝攀折曾经手，名利赢输未称心，只待跟随牛马足，一呼百诺万人钦。

基业
潇湘雁叫迷踪迹，吴越相离南北遥，孤鹜晚霞相映照，一声鹤泪在云臯。

兄弟
天变雁叫声嘹呖，两两双飞向楚天，日暮鸿归红蓼岸，几多鸥鹭下平田。

行藏
雨霁园林花发迟，春归莺燕逐芳菲，江边有鹿可相伴，独把丝纶上钓矶。

婚姻
映水桃花徹底明，鸳鸯成对好相侵，谁知雨骤风狂后，月缺花残两背盟。

子息
庭畔好花空艳冶，莺啼绿柳数声娇，借庇西墙终未稳，只因厨马上平桥。

收成
逢年遇犬不须忙，自有高人为主张，谁道平登多路远，岂期风雨动离肠。"
"壬乙","升卦","此命在天为混沌晦明之曜，在地为重浊昏迷之宿。有始无终，忘前失后。与朋友交，易聚易散。六亲三喜两忧，只宜半俗半空，方许图名图利。妻儿见破，祖业难招。亦宜三姓同居，不宜一身自立。

玉碗蟠桃格
顽石韫真玉，寒砂杂碎金，异乡当勉力，故国省劳心。
有意花须谢，无心柳布阴，要求真宝处，须向水边寻。

基业
海上骊珠人不识，龙翔凤舞始成真，黄金百炼精光现，得遇高人近紫宸。

兄弟
二雁高飞一只低，云垂路塞径难飞，悲鸣两两天边去，一个凄凉入翠微。

行藏
改旧换新须异话，无缘却是有缘人，前程尽有吹嘘客，水口相逢是要津。

婚姻
网徹浮鱼须遇潮，鸳鸯鸥鹭两相饶，月明星朗人何在，灵鹤虚传羽架桥。

子息
桃李二花并一果，晚来一果异常红，桑榆晚景森森茂，芝桂方菲满眼中。

收成
见虎奔山走兔园，子规啼处泪斑斑，清风明月随时有，鹤在青霄自往还。"
"壬丙","既济","此命为人见快，作事敢为。不曾大胆小心，岂肯巧言令色。一心中正，反遭衔怨冤仇。百事辛勤，也带官刑口舌。既济于人行好处，一场忧闷自招来。

猿戏松林格
雨后山重秀，云开月再圆，世情皆好处，心事合天然。
雁落孤崖远，花开两果鲜，虎腰遭白刃，牛角换朱弦。

基业
车倒命推再正扶，休嗟难历在迷途，知音提挈西京去，收览江山入画图。

兄弟
天边并飞双雁字，孤飞一只在遥天，紫荆花下人垂泪，棠棣芳菲色不鲜。

行藏
自有贵人相接引，重荣重禄再操持，青山绿水多游览，燕语莺啼有尽期。

婚姻
改调琴中寻一曲，杂弦尤恐不知音，但看明月清风夜，鹤泪猿啼怨不平。

子息
风狂雨大花因少，淡荡秋光三果垂，枝上青黄相间错，桑榆月下子规啼。

收成
兔走鸡啼好过关，春归月落下重山，楼间老雁空惆怅，闲笑浮屠问阿难。"
"壬丁","比卦","此命如月被云遮，似镜却生尘。劳心著力，独自成立。六亲冷炭不相投，二姓参差难得合。在家啾啾唧唧，出外喜喜欢欢。瓜甜蒂苦，事无十全。风高浪险自摇船，忧乐尽从心上过。辛苦莫怪，安稳有期。黄连甘草合根生，甜苦一般同一处。
雁宿芦江格
云收月巳到中天，雪压孤松老更坚，凤宿梧桐终有分，雁飞芦苇怨无缘。
离方独自生风火，兑位难行逆水船，百炼千磨心不变，依然还我旧青毡。

基业
手持弧矢射方隅，立志孤高壮士图，三箭天山终有日，逢羊遇犬问前途。

兄弟
空中孤雁沙汀去，飘落芦花竟不寻，回首白云斜月暮，两重山外问佳音。

行藏
难得侯门终有路，维持只恐不劳心，阴功大积阴人福，凤阁龙楼何处寻。

婚姻
偶得鸳鸯终未稳，池塘鸥鹭却相依，斜阳芳草多惆怅，不见琼花空见枝。

子息
莺踏花翻逢宿雨，果成未敢轻相许，栽培著力早修持，人在玉堂相对语。

收成
若遇猴龙时节至，闲花带露压阑干，月斜猿鹤空惆怅，丹桂青松竹满山。"
"壬戊","蹇卦","此命性刚胆大，志气轩昂。作事藏机，出言压众。挺挺若寒松独秀，娟娟如孤月独明。六亲不相投，兄弟难共处。聚中有散，败中有成。贵人相敬必提携，不作偎衰痴蠢客。叹时运快，好事见迟。一遇知己，官荣极品。

金玉满堂格
江边鸿雁泪秋风，一个飞来占叶丛，无分一毫难得遇，有缘千里也相逢。
三秋老桂双枝秀，千岁蟠桃一果红，若得贵人乘宝马，满堂金玉绮罗中。

基业
反覆颠连运却艰，几多人事叹间关，逢羊遇犬重回首，即鹿乘牛在两山。

兄弟
雁飞鼎势分南北，一只孤鸿下碧滩，雨霁白萍红蓼岸，渔舟钓月自回还。

行藏
霹雳一声雷雨至，龙飞凤舞降嘉祥，优游人在高楼坐，鲲化为鹏上玉堂。

婚姻
瑶琴再调弦因断，月缺花残泪洒襟，燕子巢空人懊恼，高山流水少知音。

子息
春暮花残留一果，晚来一果最鲜红，喜见桑榆枝叶茂，牧童横笛弄清风。

收成
逢羊遇犬登云路，人事参商梦断时，堪叹百年荣显事，春风浩荡日迟迟"
"壬己","比卦","此命能装饰外景，爱结识好人。立志孤高，天性聪明。作事无私曲，为人有直肠。敢出大言，不怕小人招忌。背后怪，相逢见面即相亲。凶中有救吉神多，作事美中成不美。

雁过衡阳格
云一重兮水一重，蓬莱仙境在其中，雁行历历离秋浦，鸳侣翩翩逐晚风。
月到更兰人已散，云行尽处路无通，君家问我前程事，别有花开满树红。

基业
平生爱作成人事，费尽工夫惹事非，惟有阴功相保佑，青松翠竹可相依。

兄弟
惊起群鸿飞四散，风吹孤雁过衡阳，潇湘风雨凄凉后，横笛一声空断肠。

行藏
艰历晚年乘虎马，借他势力作功名，困时游乐秋江畔，车马桑榆万里程。

婚姻
堪叹鸳鸯池内戏，秋来独自立沙汀，惟有鸟鹊伴知己，一川芦苇最青青。

子息
梅蕊早开三四朵，雪中零落一枝红，西墙斜出好花果，回忆东皇造化工。

收成
蛇化为龙人事好，不成功处也成功，只因失却当时愿，推枕披衣听晚钟。"
"壬庚","节卦","此命刑煞重，退神多。若不破祖凋亲，定见折指截发。命带金神七煞，若向竹院松间，做个清闲好人，不若闹市丛中，做个名利之客。担重担轻自肩挑，替力回首无一个。若灭无明之嗔人，不安乐处也安乐。

换骨成仙格
到处为家未是家，山中最好作生涯，月从海上三更静，雁过云边万里赊。
艳艳浓芳嫌旖旎，重重疏影喜横斜，醉眠莺觉身无梦，自汲寒泉煮嫩茶。

基业
南园北宅闲风月，人遇重山始见金，住处不如当运处，水边人自万家春。

兄弟
远历天边鸿雁过，南来各自宿芦花，梧桐凋尽秋风恶，月落孤云逐暮鸦。

行藏
一重欢喜一重惊，借势因人自有成，莫叹少年荣辱事，梅花雪里更香清。

婚姻
准拟携琴上翠楼，春来鸳侣好相求，只因花落多风雨，欲度清波乏小舟。

子息
秋暮园中三果熟，斜枝留得凤凰奇，金凭阴德栽培力，红白周旋晚更宜。

收成
正愁白虎身边过，独守松关卧不宁，回首修行惊梦觉，青山绿水问前程。"
"壬辛","需卦","此命如孤高秋夜月，冷淡晓霜天。于人不足，做事多磨。热心招口舌，平地起风波。事圆时反缺，人从美成嗟。寻常烦恼，每日奔波。

雁阵横空格
天高地远难凭翼，两鹤高飞归未及，孤云流水各西东，浪滚浮花枉狼藉。
时不来兮空用心，运若到来不劳力，若教放下一齐和，玉饭金羹好消息。

基业
孤松枯柏经风雨，换叶移根却茂荣，流水落花春寂寂，两重山外始成名。

兄弟
分飞三雁乡关去，一只飘飘过远山，棠棣花开逢骤雨，残枝摧折压阑干。

行藏
迢迢前路未通津，革故从新始见成，万里江山归到底，老来荣显慰平生。

婚姻
一对鸳鸯池内立，月明自叹影孤零，红蓼白萍声细细，渔翁钓罢渭溪清。

子息
两朵花开零落尽，秋深一果结枝头，休嗟内外青黄色，只恐桑榆一假愁。

收成
运退只因鸡犬过，晚来惹出一场愁，冰消瓦解人何在，沧海茫茫送客舟"
"壬壬","坎卦","此命难为父母，弃别箕裘。兄弟无力，妻子难求。只好清闲冷淡，不宜运用求谋。一番事业两番收，一处身心两处忧。高人钦仰，小人妒忌。因为初年伶俐，反交中路淹留。自有高人相举用，不须骑鹤上杨州。

鱼翻吞藻格
生计如鱼入水池，事将危处却无危，几番谋算空劳力，三遍经营始遇时。
青草池塘鸳侣散，白萍沙渚雁分飞，洞庭若得秋光好，一派笙歌送客归。

基业
活计如蝉傍小池，才生羽翼奋高枝，几多思禄千门内，恩禄天然不用疑。

兄弟
两雁分飞向吴越，独立天边身不停，狼行千里始得肉，有志他乡不易寻。

行藏
天恩已报朱衣发，终信残年正好闲，禄计千钟须不尽，半归鹤子济双环。

婚姻
鸳鸯欢合惊风雨，德重恩深始久长，红蓼白萍鸥鹭盛，绿窗朱户万家香。

子息
一树花开终结子，掀天揭地振家声，门庭光显桑榆茂，静听寒鸡半夜鸣。

收成
若逢牛兔未安事，鸡犬相逢始好归，一笑马前人事好，几多风雨在渔矶。"
"壬癸","蹇卦","此命五行安稳，四柱和平。财帛现成，鎡基守旧。名誇里巷，德誉乡邻。只因星犯天灾，合见身生暗疾。财帛易散，一生多是多非。虽然作事退神多，终究还他生富贵。

花柳同荣格
万里关山东复西，从前世事尽成非，风吹鸿雁离群去，雨打鸳鸯各自飞。
春草花开难结子，秋深叶落独留枝，夕阳斜处风光好，只恐年来不待时。

基业
重理园林长巨材，经霜带露费培栽，一朝大匠加斤斧，断削光华创凤台。

兄弟
飘零三雁芦花去，一只风吹下远洲，岭上寒梅花正发，小楼日望送归舟。

行藏
蓦地贵人来举问，相逢千里获黄金，两重奇遇足心愿，即鹿江边有好音。

婚姻
花发忽然惊骤雨，一雷震动两鸳鸯，白萍红蓼相依处，明月清风夜更长。

子息
槛畔有花开数朵，晚来一果寄枝头，青黄相间多蜂蝶，福禄穰穰自未休。

收成
运至乘牛骑马去，水鸟终惹一场愁，高山流水知音少，雨复渔翁晚未休。"
"癸甲","颐卦","此命为人特达，处事精详。耐事时如弥陀酣睡，不耐事时如金刚擎拳。有刚柔，无滔曲。是非绊足，名利拘身。儿女不知心，亲情尽无义。朝思暮算，五更只得二更眠。千方百计，三限还他一限好。风霜早历千千遍，方做清闲自在人。

秋夜月华格
月华千里冷中清，孤雁寻群夜半鸣，父母望云从此去，弟兄流水往东倾。
晚来安乐身头稳，早岁奔驰事未成，莫笑春光临赏后，牡丹花下听啼莺。

基业
乳燕离巢趁翼成，雕梁画栋往来轻，乘风舞向天边去，总领天边万里程。

兄弟
雁飞鼎足过江湖，一只飞啼在帝都，回首春光送归塞，江南梅信定应无。

行藏
骑牛渐渐登云路，遇鼠终须见主翁，提挈帲幪成伟业，持弓逐鹿画屏中。

婚姻
明月照窗春寂寂，琴调一曲正凄凉，鸳鸯飞向潇湘外，鸥鹭纷纷下草塘。

子息
桃花零落随风雨，逝者如斯不可期，谁信后园花再发，枝头一果却希奇。

收成
满眼金珠观不足，时乎运限不须云，钟鸣漏尽梦何在，杜宇一声催暮云。"
"癸乙","蛊卦","此命聪明心性，磊落身材。知高低，分轻重。外头好看，心内多忧。与人恩深，小人不足。

鹏鹗搏风格
鹏鹗搏风离寨北，飞上高处立乔木，飞腾云雁别衡阳，鸳侣池中自翻覆。
处处花开我未开，开时又被猛风来，一朝谢尽重开处，多少春光遍九垓。

基业
到得园林花正发，我因何事雪霜坚，一朝阳气回春谷，唤醒当时再少年。

兄弟
雁泪空中声呖呖，孤鸿一只自高飞，清风明月为知己，杜宇声声叫翠微。

行藏
艰难险阻久经涉，立志孤高在权业，时来不用苦忧煎，桑榆得禄朝金阙。

婚姻
迟日鸳鸯交颈处，岂期反复又惊飞，多因月缺花残后，枯木生芽得所依。

子息
槛内三花并两果，青黄相伴缀枝头，雪厚霜浓多少事，先凭阴德为修持。

收成
苦辛笃行马羊期，一醉花残梦转迟，检点平生如幻化，山间猿鹤亦鸣啼。"
"癸丙","贲卦","此命说长论短三寸舌，移南换北一生心。苍茫惹出是非来，恩爱反成烦恼出。兄弟各生异念，朋友不遇知心。惺惺反做不惺惺，只为当年运未平。待得青龙行大海，自然平地震雷声。
金桥为名格
龙楼凤阁紫衣人，原是柴门草户身，性急倦行嫌路远，命亨当遇喜花新。
当时作别皆非友，今日相逢始是亲，试问收成何事业，粉墙门外柳交春。

基业
上苑名园春意浓，门庭桃李笑春风，年逢五九重回首，常棣联芳禁苑中。

兄弟
异枝本是同根生，谁信双枝一干荣，三雁各飞天外去，晚来孤鹭自飞鸣。

行藏
优游福庆不须忧，两处园林不用求，自是重荣重立业，鼎新门户有扁舟。

婚姻
鸳鸯同戏碧波心，鸥鹭纷纷不共盟，晚霁落霞红日近，枯杨枝上燕轻盈。

子息
三枝三朵云中开，风雨相催近夜台，杨柳成阴羊马位，好风催送子规来。

收成
丁壬年上莫行舟，鸡水相逢有一忧，二八年间多少事，一天星斗下鱼钓。"
"癸丁","剥卦","此命主多忧心，思虑系绊。恩怨重重，劳心费力。欲达不达，百事蹉跎。六亲冰上炭，儿女眼前花。骨肉须防有鬼祟，萧墙内要起干戈。中年多蹭蹬，灾障业缠磨。受尽辛勤头渐白，身心方始得安和。

鸾镜新磨格
鸾镜尘生暗处多，要明须是再重磨，恩中成怨既如是，破里还圆怎奈何。
曾遇贵人开口笑，也随樵子著烟蓑，老松不改雪霜操，百尺凌云长嫩柯。

基业
半世迷途旋琢削，平生劳力满蓬船，黄金炼就玉成器，暮向龙楼凤阁前。

兄弟
风送雁飞深有序，秋深两两各分飞，迢迢云路飞何在，一在吴山一楚乡。

行藏
良匠施工劳琢削，终身应许器完成，鼠牛相见多奇妙，龙虎交驰摇令名。

婚姻
处处明月出云端，有似嫦娥在广寒，保子全凭阴骘佑，春秋多在暮云间。

子息
墙外枝头花欲放，开时尤虑雨和风，栽培须记阴功力，半有青黄半有红。

收成
撞见马头并蛇尾，此时切莫过溪桥，舟横野水无人渡，梅柳春来笑雪飘。"
"癸戊","艮卦","此命经营须早，安闲却迟。风浪里独棹孤舟，山林中夜逢猛虎。尴尬处会脱身，能见机于进退。热诚心肠，杀人口嘴。小事不惊怕，大事会驱除。只嫌亲眷如水，对面分争吴越。莫嫌如此淡，乃命所招也。

雁行风急格
雁行风急楚天高，猛性挥鞭走一遭，尽道失身逢险处，谁知有路得逍遥。
归来懒看台前镜，出去重磨鞘内刀，不是一翻刚胆志，如何平地上云霄。

基业
殷勤利禄似羊肠，风月无边芝桂香，进遇桑榆篱菊茂，田园景物未寻常。

兄弟
秋深鸿雁各分飞，一个东来一个西，万里云山明月好，岭头先寄好春梅。

行藏
昔日未成安稳地，营家壮力十分劳，逢羊遇犬须通达，父子同荣上九皐。

婚姻
势合未知水深浅，有如月缺再团圆，终须名利成恩宠，鸥鹭纷纷上钓船。

子息
枝头桃李竞馨香，一个青青一个黄，枝干峥嵘荫庇地，满庭朱紫耀金章。

收成
兔龙年分莫行舟，水近楼台有个忧，人在水晶宫里坐，钓台山下本悠悠。"
"癸己","剥卦","此命性硬气高，心慈口直。爱说人是非，多招人疑忌。逢人相敬重，遇事不惊疑。有威权，能发放。几番恩爱反成怨，只因多是热心肠。

青松傲雪格
乔公惯耐雪霜凝，节硬心高不改青，两只雁飞云渺漠，一枝花影月分明。
亲情只作三更梦，骨肉如同一井冰，经过浪涛舟始稳，一帆风送上都京。

基业
禄位渐高须有险，资财求处自艰难，逢牛过犬朝天阙，即鹿江边衣锦还。

兄弟
秋来三雁飞空阔，一只孤鸣楚汉寒，万里江山看不尽，悠悠云畔任回还。

行藏
寸肠欲断求安乐，回首桑榆泪满襟，尚有知音在西北，不须苦苦强追寻。

婚姻
鸳鸯日焕好成双，雨骤风狂不久长，鸥鹭晚来同乐处，柳阴深处桂花香。

子息
桂枝只因花遇雨，蟠桃两果半青黄，栽培多谢阴功力，堪笑梅花晚更香。

收成
晚年只为水鸡遇，因此归期没奈何，绿水青山寻旧约，孤猿楚鹤伴渔歌。"
"癸壬","蒙卦","此命如枯木逢春，旱苗得雨。经过万等千险阻，方遇无限精神。劳心苦力于四十年前，享福享禄于五旬之内。不是寒冰连底冻，那得梅花满园香。

虎踞梅林格
独棹扁舟向晚潮，一生兴废若波涛，帆归西北风初顺，船转东南浪又高。
鸿雁冲开芳草渡，鸳鸯飞散绿杨桥，谁知虎啸山林处，方觉英雄胆气豪。

基业
巨浪轻舟不用篙，平生兴废几波涛，抱琴直至旌麾下，随逐英雄作富豪。

兄弟
秋深寒雁飞空阔，独向芦花月夜愁，惟有梅花冬后发，曾经霜雪更清幽。

行藏
中年消息风光好，梅老经霜始放花，得遇草头并水口，携琴直至五侯家。

婚姻
早见鸳鸯相聚处，春风一对戏清漪，回思往事俱成梦，晚霁奇花长异枝。

子息
三果花开成两果，晚来一果欲悬悬，也知振动家声大，一炷名香答上天。

收成
忆昔喧喧多口舌，如今幸得己身归，方知衣锦腰金客，急急收竿下钓矶。"
"癸癸","艮卦","此命如松栽深岭，竹挺高轩。根株固宝，节操贞坚。心慈因赋定，性侠出天然。父母堂前客，终身管不全。兄弟云中月，清光半不圆。六亲似雁分飞，夫妻同林宿鸟。回家不待忧煎，儿女三疏两负。莫嫌命里有啾唧，过了风波稳驾船。

松栽深岭格
少壮操持力健时，争知名利永相依，有根不断階前草，无种难栽岭上梅。
花谢莫嫌桃结早，梅开休怨月来迟，生涯若问何时好，只待龙呤虎啸时。

基业
名园桃李竞芳菲，势近东南姓字香，再整功名天水阔，才逢五九便荣昌。

兄弟
棠棣枝头远隔墙，雁飞南北过潇湘，征鸿能向天边食，声价荣高在远方。

行藏
半世往来经历过，得逢名利喜安然，黄金炼就玉成器，暮过荣华谢上天。

婚姻
云浓雨骤日方霁，千里相逢月正明，推枕闭门无嚣客，珠帘绿牖隔层层。

子息
花正开时风雨骤，后园桃李两枝荣，桑榆本有芝兰茂，倚得苍穹乐此生。

收成
当年有志正营谋，鲲化鹏飞遍九州，鸡犬相逢成一笑，蓬莱山上好优游。"
"癸庚","损卦","此命作事公平，为人稳重。不会拗曲作直，却能理白分青。会制度小人，能亲近君子。慕高敬上，好学思贤。只因立性不定，小辈常生妒忌。藏机不露胸中事，来往人情测度难。

崖前松桧格
松桧凌云岁月深，坚刚不怕雪霜侵，自桃重大千斤担，惯有和平一片心。
语不妄谈难测度，事能高见会沉吟，清贫浊富天排定，莫羡凝愚满屋金。

基业
莫论成败与艰辛，抱负高明契歹心，幸有一条兴旺路，借他声势作知音。

兄弟
秋来鸿雁飞成对，风急天边阵阵微，吴越分飞无信息，江边独自亦凄凄。

行藏
运到马头消息见，逢羊遇犬自亨通，飞鸣吴越终须遇，此是生前旧主翁。

婚姻
雨霁鸳鸯相背立，晚来鸥鹭到沙汀，帘前自有人携手，休拟平生自称情。

子息
两边园里桂花发，直侯秋深一果存，早向前途行好事，免教晚岁叹伶仃。

收成
戒性不须贪酒色，多因前事泪连连，回头谨守无危厄，枯木生花色更鲜。"
"癸辛","大畜","此命会得使风帆，不做瞒心事。爱添闲气力，不吃小便宜。虽然是暗里藏刀，终是成中见破。这边经营犹未定，那边生出一头来。名利成败皆如此，方信惺惺不若呆。

芙蓉映水格
艳色芙蓉映水红，不禁寒冷雨和风，花开好看难成实，叶落无期毕竟空。
莫笑根生春浦畔，曾经插入画瓶中，庭前昨夜金风起，不与浮花浪蕊同。

基业
立身不必求先荫，玉隐石中金在沙，一日良工施大手，真金曜目玉无瑕。

兄弟
秋深雁过江边远，方欲成双又各飞，披览江山多少兴，晚来松竹可相依。

行藏
逢辛恰遇贵人发，草木荣新别有家，此是利名成就处，乘舟载酒问梅花。

婚姻
日映杨花清丽处，鸳鸯两对各分飞，晚来鸥鹭纷纷立，渡口舟横近钓矶。

子息
名苑花开春日暮，秋深一果寄枝头，更加阴骘扶持力，福禄增添得自由。

收成
待得羊猪期若至，休嗟心事竟成空，更加福佐重回首，明月清风景不穷。"
